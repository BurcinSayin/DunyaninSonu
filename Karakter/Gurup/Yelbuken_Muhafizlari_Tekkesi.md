     


# Yelbüken Muhafızları Tekkesi

[](#articleComments)


## İçindekiler

-   [1 YELBÜKEN MUHAFIZLARI (Tekke)](#YELBÜKEN_MUHAFIZLARI_(Tekke))
    -   [1.1 Giriş](#Giriş)
    -   [1.2 Tarihçe ve Genel Bilgi](#Tarihçe_ve_Genel_Bilgi)
    -   [1.3 Amaçları](#Amaçları)
-   [2 Tekkenin İnançları ve
    Uygulamaları:](#Tekkenin_İnançları_ve_Uygulamaları:)
    -   [2.1 Hakiki Sargas Tarihi:](#Hakiki_Sargas_Tarihi:)
-   [3 Tekkenin Örgütlenmesi ve
    Yapısı:](#Tekkenin_Örgütlenmesi_ve_Yapısı:)
    -   [3.1 Liderlik:](#Liderlik:)
    -   [3.2 Hiyerarşi:](#Hiyerarşi:)
-   [4 Eğitim ve Öğretim:](#Eğitim_ve_Öğretim:)
    -   [4.1 Temel Kurallar:](#Temel_Kurallar:)
-   [5 NPC'ler](#NPC’ler)

## YELBÜKEN MUHAFIZLARI (Tekke)\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=1)\]

### Giriş\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=2)\]

Yelbüken Muhafızları (Tekke), yaklaşık 100 yıl önce Aydınlanmışlar
Loncası\'ndan ayrılan bilge Omnas tarafından kurulmuştur. Omnas,
Yelbüken'in çeşitli bölgelerinden topladığı bilgiler ışığında Lonca\'nın
klasik anlatılarında eksiklikler ve yanlışlıklar olduğunu fark etmiş ve
diğer Aydınlanmışlar ile yaptığı uzun tartışmalar sonucunda loncadan
ayrılmıştır. Ancak bilimin ve bilginin Yelbüken\'deki herkesi
aydınlatması gerektiği fikri baskın geldiğinden, Lonca ile bilgi
paylaşımını sürdürmüştür. Bu gelenek zamanla güçlenerek, bilgi ağının
genişlemesine katkıda bulunmuştur.

Tekke'nin merkezi tam olarak bilinmemekle birlikte, birçok yerde
yerleşkeleri bulunmaktadır ve müritler bilgi toplamak için çoğunlukla
seferidir. Gittikleri yerlerde sempatizanlar ve müritler toplayarak,
çocukların en iyi şekilde yetiştirilmesini sağlarlar. Zengin ve nüfuzlu
kişiler de isimlerini gizli tutarak tekkeye bağışta bulunurlar.

### Tarihçe ve Genel Bilgi\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=3)\]

Kuruluş tarihi tam bilinmemekle birlikte yaklaşık 100 yıl önce,
Aydınlanmışlar Loncası'nda saygıdeğer bir kimse olan Omnas'ın loncadan
ayrılmasıyla esas faaliyetlerine başladığı bilinmektedir.

Omnas Yelbüken'in çeşitli bölgelerinden topladığı bilgiler ışığında
Lonca merkezine döndüğünde klasik anlatının aslında eksiklikler ve
yanlışlıklar bulunduğunu fark etmiştir. Lonca'nın ileri gelenleriyle
yaptığı uzun ve sert teorik, tarihsel tartışmalardan sonra loncadakilere
"muhafazakârlar!" diyerek Lonca'dan ayrılmıştır. Bundan sonra
araştırmalarına onu takip edenlerle birlikte ayrı bir şekilde devam
etmiştir.

Bilimin ve bilginin Yelbüken'deki herkesi aydınlatması gerektiği, çünkü
kurtuluşun ancak bu şekilde olacağı yönündeki fikri baskın geldiğinden
Lonca ile bağlantısını koparmamıştır ve hatta kendi argümanlarının kabul
görebilmesi için bulduğu bilgileri Lonca ile paylaşmaya devam etmiştir.
Lonca da araştırmalara katkısından dolayı Omnas'la bilgi paylaşımını
sürdürmüştür. Bu gelenek zaman içerisinde değişmemiş, hatta bilgi ağı
zamanla güçlenmiştir.

Tekke'nin merkezi tam olarak bilinmemekle birlikte birçok yerde
yerleşkeleri bulunmaktadır, ancak müritler bilgi toplamak için
çoğunlukla seferidir.

Tekke gittiği yerlerde sempatizanlar ve müritler toplar. Hatta öyle ki
pek çok kimse çocuklarının en iyi onlar tarafından yetiştirileceğini
düşünerek tekkeye çocuklarını emanet ederler. Zengin ve nüfuzlu kişiler
ise isimlerini açık etmeksizin tekkeye bağışta bulunurlar.

### Amaçları\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=4)\]

*Bilim ve Bilginin Yayılması:*

-   Yelbüken'de bilimin ve bilginin herkesi aydınlatması gerektiğine
    inanırlar. Kurtuluşun ancak bu şekilde olacağına dair inançları
    Lonca ile bilgi paylaşımlarını sürdürmelerini sağlar. Bilgiyi yaymak
    ve doğru bilgiye ulaşmak temel amaçlarıdır.

*Ahlak ve Adaletin Sağlanması:*

-   Toplumun ahlakını düzeltmek ve yozlaşmış sistemi değiştirmek için
    çalışırlar. Tanrıların sevgisini ve inayetini tekrar kazanmak için
    eski metinlerdeki ve kutsal kitaplardaki kurallara dönülmesi
    gerektiğine inanırlar.

*Doğaüstü Olayların Araştırılması:*

-   Doğaüstü olayların sebeplerini araştırarak bu olayları ortadan
    kaldırmayı amaçlarlar. Kıyametin gelmemesi için bu olayların
    nedenlerini ortadan kaldırmak gerektiğine inanırlar.

*Doğru Ahlakın Yayılması:*

-   Misyonerlik çalışmaları yaparak, vaazlar vererek ve halka doğru
    yaşam tarzını öğreterek doğru ahlakı yaymayı hedeflerler.

*Alametlerin Anlaşılması:*

-   Gökcisimlerinden ve kahinlerden gelen haberlerle kıyamet
    alametlerini erken fark etmeye çalışır, bu bilgiye dayanarak gerekli
    önlemleri almaya çalışırlar.

*Eski Metinler ve Gizli Anlamların Çözümlenmesi:*

-   Eski metinler, masallar ve halk şarkılarında gizlenmiş anlamları
    çözerek gelecekte neler olacağını anlamaya çalışırlar. Bu bilgiler
    ışığında stratejilerini belirlerler. (Ebcet hesabı)

*Geçmiş Medeniyetlerin Çöküşünden Ders Çıkarılması:*

-   Geçmiş medeniyetlerin Tanrıları kızdırdığı için çöktüğüne inanır ve
    bu hataları tekrar etmemek için geçmişten ders çıkarmayı savunurlar.

## Tekkenin İnançları ve Uygulamaları:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=5)\]

### Hakiki Sargas Tarihi:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=6)\]

Tekke Sargas'a dair anlatılan genelgeçer tarihin yanlış olduğunu
savunur. Onlara göre gerçek Sargas Tarihi şu şekildedir:

Sargaslılar ejderhaların etkisini yok edememiştir, aslında ejderhalar
neden olduğu bilinmez bir şekilde Yelbüken kıtasını terk etmişlerdir.
Ejderhaların terk edişinden kısa bir süre sonra ilk kıyamet alametleri
görülmeye başlamıştır. Sargaslılar bu alametleri engellemek ve hatta
durdurmak için Tanrıların inayetini tekrar kazanmak için yeniden inşa
hareketine başlamışlardır. Tanrılar için tapınaklar, düzgün ve gelişmiş
şehirler inşa etmiş, halkın refahını sağlamaya çalışmışlardır. Bilimi
geliştirerek halkı doğru ahlaka sevk etmeye çalışmışlardır.

Ancak Sargas büyüdükten bir zaman sonra yozlaşmalar ve bozulmalar
tekrardan başlamıştır. Bu bozulmaları gören bilge Sargaslılar bunların
ilk alametler olduğunu fark ederek geri çekilmeyi başlatmışlardır.
Sargaslılar çekildikten sonra insanlar bölünmeye ve iktidar için
savaşmaya başlamışlardır, çıkarları ve hırsları uğruna birbirlerine
düşmüşlerdir (Tekkenin inancına göre ilk büyük alamet de budur). İktidar
savaşlarının ortasında kalan insanlar da zamanla bencil, ahlaksız ve
hilekar kimselere dönüşmüşlerdir. Zamanla yönetimde de yozlaşmalar
başlamıştır.

Monos Destanı işte bu alametlerin en çok görülmeye başladığı zamanı
anlatmaktadır. Monos isimli kurtarıcı büyük alametleri ortadan kaldırmak
için birlik ve beraberliği sağlamıştır. Ancak Monos'tan kısa süre sonra
bozulmalar tekrar başlamıştır.

1.  Ahlak Bozulması ve Tanrıların Gazabı:
    -   Tekke, insanların ahlaki yozlaşmasının Tanrıların gazabını
        çektiğine,
    -   Ahlakı ve yozlaşmış sistemi düzelterek Tanrıların sevgisinin ve
        inayetinin tekrardan kazanılabileceğine,
    -   Eski metinlerdeki ve kutsal kitaplardaki kurallara ve yasalara
        dönülerek dünyanın kurtarılabileceğine inanırlar.
2.  Ahlak ve Sistemi Düzeltme:
    -   Toplumun ahlakını düzeltmek bu kurallara uymayanlar önce
        rehabilite edilerek doğru ahlaka dönmeleri sağlanmalıdır, eğer
        olmuyorsa sert şekilde cezalandırılmalıdır ki toplum günahlardan
        ve yozlaşmadan temizlenebilsin. (Ceza, Tanrı tarafından tüm
        Yelbüken'e felaket gönderilmeden verilmelidir ki Tanrıların
        güveni tekrar kazanılsın).
    -   Yeni ahlakın ve yasaların bozuk olduğunu, doğru ahlakın ve
        yasaların Tanrıların metinlerinde geçen emirler olduğunu
        savunurlar.
    -   Ayrıca, bazıları kamuya açık olacak bir şekilde, dini ritüeller
        ve törenler düzenleyerek Tanrıların inayetini kazanmayı
        amaçlarlar.
3.  Doğaüstü Olayların Araştırılması:
    -   Cemaat, doğaüstü olayların sebeplerini araştırarak bu olayları
        ortadan kaldırmayı amaçlar. Sebepler ortadan kalkarsa kıyametin
        de gelmeyeceğine inanırlar.
    -   Suçluları, zanileri bulundukları şehrin yasalarına yeterince
        güveniyorlarsa oranın yargısına teslim etseler de doğru ahlak ve
        kuralları kendilerinin taşıdığını bildiklerinden en doğru ve
        adil yargılamanın da kendilerince olacağını düşünürler.
4.  Doğru Ahlakın Yayılması:
    -   Tekke, doğru ahlakı yaymak için misyonerlik çalışmaları yapar,
        vaazlar verir ve halka doğru yaşam tarzını öğretmeye çalışır.
5.  Alametleri Anlamak:
    -   Gökcisimlerinden ve kahinlerden gelen haberlerle kıyamet
        alametlerini erken fark etmeye çalışırlar. Bu bilgiye dayanarak,
        gerekli önlemleri almayı ya da olayı çözümleyerek sebeplerini
        ortadan kaldırmayı hedeflerler.
6.  Eski Metinler ve Gizli Anlamlar:
    -   Eski metinler, masallar ve halk şarkılarında gizlenmiş anlamları
        çözerek gelecekte neler olacağını ya da yaşanan bir olayı
        çözümlemeye ve anlamaya çalışırlar. Bu bilgiler ışığında
        stratejilerini belirlerler.
    -   Bölgede kâhin, bilge vb. olarak adlandırılan biri varsa onun yol
        göstericiliğine inanırlar.
7.  Geçmiş Medeniyetlerin Çöküşü:
    -   Cemaat, geçmiş medeniyetlerin de Tanrıları kızdırdığı için
        çöktüğüne inanır ve bu hataları tekrar etmemek için geçmişten
        ders çıkarılması gerektiğini savunurlar (Örn. Sargas'ın da bu
        nedenle yok olduğu inancı).
    -   Sargas'tan da eski bir medeniyetin bulunduğu bir kıtada aynı
        yıkımın yaşandığı ancak birilerinin kalmış olduğuna dair bir
        inanç da mevcuttur. Bunun için Yelbüken'de gezen bazı müritler
        bu kıtanın da yerini tarif ettiğine rivayet edilen Nüma-i Cihan
        kitabının ve içindeki haritanın peşindedirler. Bu kitap ayrıca
        daha önce yaşanan kıyamete dair kadim bilgiler de içermektedir.
        Yelbüken'in tüm sırlarının bu kitapta olduğu düşünülmektedir.

## Tekkenin Örgütlenmesi ve Yapısı:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=7)\]

### Liderlik:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=8)\]

Tekkenin başında karizmatik bir lider, Hıfz-ı Cihan, bulunuyor. Bu
lider, Tanrıların iradesini en iyi şekilde anlayıp yayan kişi olarak
görülüyor.

### Hiyerarşi:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=9)\]

Cemaatin sıkı bir hiyerarşik yapısı vardır. Herkesin belirli görevleri
ve sorumlulukları bulunuyor. Temel yapılanma şu sırayla gider: Hıfz-ı
Cihan, Fedai, Mürit, Derviş.

**Hıfz-ı Cihan:** Lider, manevi rehber, bütün ayinleri ve ritüelleri
yürütebilme yetkisine sahiptir. Bu lider seçiminde cinsiyet fark etmez.
Kişinin isminden çok bu konumdaki kişiye verilen genel isimdir. Bir kişi
Hıfz-ı Cihan olmayı başardıysa artık kendi adını bırakır, tekkedekiler
de ona eski ismiyle seslenmezler. Şu an cemiyetin başında olan kişi
yıldızların ilmine kadir olduğu için alametleri ve görünecekleri yerleri
önceden tahmin edebilme, alametlerin sebeplerini anlayabilme ve en yüce
tanrısal yetenek olan hitabet yeteneği sayesinde bu mertebeye
ulaşmıştır.

Yaşı, gerçek ismi, mahlası ve hatta neye benzediği bilinmiyor çünkü
kimin Hıfz-ı Cihan olduğu yalnızca tekkedekiler tarafından bilinir ve
dışarıda bu kişiye asla bu şekilde seslenilmez. Olur da halka karışacak
olursa seçtiği bir mahlasla ona seslenilir.

**Hıfz-ı Ziya:** Fedailerin lideri olan bu kişi, bir önceki liderin el
vererek ya da diğer fedailer arasındaki yarışmalarda kendini göstererek
seçilir. Hıfz-ı Ziya kişinin rütbesidir. Hıfz-ı Cihan'daki gibi fedai
ismini kaybetmez. Önemli görevlerin çoğuna liderlik eder, onun dışında
Hıfz-ı Ziya'nın yanındadır ve onun korunmasının baş sorumlusudur.

**Fedai (Muhafız):** Tekkenin ve Hıfz-ı Cihan'ın savunmasından ve
korunmasından sorumlu kişilerdir. Başlarında Hıfz-ı Ziya bulunur. Bu
lider seçiminde cinsiyet fark etmez (Elbette Hıfz-ı Cihan'ın korunması
ve savunulmasından herkes sorumludur).

**Mürit:** Belli bir eğitim seviyesindeki tekke üyeleridir. Her mürit 5
dervişten sorumludur. Ayin ve ritüelleri yönetme yetkileri ancak 5.
yıldan sonra kazanılır. Hitabet sanatında ustalaşmış olanlar halka vaaz
verebilirler. Bu kişilerin seçiminde cinsiyet fark etmez.

**Derviş:** Tekkeye mensup olan sıradan kişilerdir. Bu kişiler basit
görevler (at beslemek, bahçıvanlık, aşçılık, alışveriş vb. işler)
yaparlar. Aynı zamanda halktan bilgi toplama görevi de bu gruptadır.

## Eğitim ve Öğretim:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=10)\]

Tekke, her üyesine okuma yazma ve temel seviyede ilim dersleriyle doğru
ahlakı ve yasaları öğretmeyi hedefler. Çocuklar daha çok küçük yaşta
zeka ve yeteneklerine göre yönlendirilirler.

Zeki ve parlak çocuklar daha büyük alimler olması için eğitilir.

İlime ilgi duymayan gürbüz çocuklara fedai olmaları için koruma ve silah
eğitimi verilir. Ancak temel bilgileri ve kuralları bilmeleri beklenir.

Disiplin ve Cezalandırma:

Kurallara uymayanlar sert şekilde cezalandırılır. Bu hem iç disiplinin
sağlanması hem de dışarıya güçlü bir mesaj verilmesi için asla
çiğnenmeyen bir kuraldır.

### Temel Kurallar:\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=11)\]

1.  Hıfz-ı Cihan'ın kimliği asla açık edilmemelidir ve daima dışarıdaki
    tehditlerden ve hatta dostlardan korunmalıdır.
2.  Ahlak kurallarından ve tekke yasalarından başka bir ilke ve amaç
    benimsenmemelidir.
3.  Tekkenin amaçları en üstün amaçlardır. Bu amaçtan sapanlar
    Tanrılardan önce cezalandırılmalıdır.
4.  Herkes ilim ve okuma öğrenmelidir. Hitabet konusunda kendisini
    geliştirmelidir.
5.  Yozlaşmış yöneticiler yüzünden cahil bırakılmış halk doğru ahlak ve
    yasalar hakkında bilgilendirilmelidir. Bu bilgilerin yayılması
    sağlanmalıdır.
6.  İbadetler aksatılmamalıdır (Bu kural ancak ve ancak eğer kişi
    araştırma üstündeyse ya da ilim için kendini adamışsa zaten en
    yüksek ibadeti gerçekleştiriyor kabul edildiğinden bozulabilir).
    1.  Günlük ibadetler:
        1.  Gün doğumunda kalkma ve yüce ışık, yaşam kaynağı aynı yerden
            doğdu diye dualar okuma,
        2.  Günde 3 kez ilmî metinleri okuma,
        3.  Öğlen gölgeye çekilip en az bir dua okuma,
        4.  Gün batımında yüce ışığı uğurlama ayinine katılma,
        5.  Yatmadan önce gün içinde yaşananları defterine not etme --
            okuma yazma bilinmiyorsa bir üstüne gidip anlatma.
    2.  Temel yasaklar:
        1.  Açlıktan ölünmüyorsa at eti yenmez,
        2.  Hiçbir yazılı metin yakılmaz, atılmaz, kirletilmez, kirli
            yerde bırakılmaz,
        3.  Ahlaksız ya da adaletsiz bir olaya, duruma karşı sessiz
            kalınamaz,
        4.  Ahlaklı ya da adil olmayan biri yargılanmadan bırakılamaz.
    3.  Yıllık ibadetler:
        1.  Yelbüken'e yayılmış tüm tekke üyeleri yılın belli bir
            zamanında buluşarak ellerindeki bulguları paylaşırlar.
            (Bunun yeri ve zamanı Hıfz-ı Cihan'a yıldızlardan gelen
            bilgi aracılığıyla her sene belirlenir).
    4.  Temel cezalar (her (7) günaha karşı bir ceza vardır, cezalar
        Hıfz-ı Ziya tarafından belirlenir.)

## NPC'ler\[[](/tr/wiki/Yelb%C3%BCken_Muhaf%C4%B1zlar%C4%B1_Tekkesi?veaction=edit&section=12)\]

**Derviş Frederick:** Oldukça yaşlı olan -yaşını tahmin edebilene ufak
hediyeler vermektedir- bu adam tekkenin temel işlerini (alışveriş,
temizlik gibi) görür. Sosyal, güleryüzlü, komik denebilecek şakalar
yapan, işbilir bir adamdır. Gidilen bölgede halkla ilk teması yaparak
tekkeyi tanıtan genelde odur. Bunu görevi olduğu için değil, halka en
çok karışan kişi olduğu için yapar.

Bir zamanlar açık kumral olduğu düşünülen, çoğu ağarmış uzun saçları
vardır. Yaşından büyük görünmektedir, ancak aslında 35 yaşındadır. Biraz
kamburu çıkmış, 162 boyunda, zayıf, elleri vücuduna göre oldukça büyük
olduğu için dikkat çekicidir. Şakacı bir tonda konuşur, genelde
keyiflidir ve neşelidir. Mürit Isabella ile evlidir ve iki çocukları
vardır (Bu çocuklar şu an başka bir göreve gönderilmişlerdir. O nedenle
kasabada değillerdir). Büyük büyük babasından (Sigmar, Hıfz-ı Ziyalık
yapmıştır) beri tekkeye bağlılığı olan bir aileden gelir. Tekkede
büyümüştür. Parlak bir zekadan ziyade sosyal bir karaktere sahip olduğu
için kıdem sahibi değildir. Hırslı biri değildir, ancak onuruna
düşkündür.

**Mürit Isabella:** Hitabet ve şifa konusunda uzmanlaşmıştır.
Frederick'in yanında oldukça genç durur. Tekkede büyümüş ve yetişmiştir.
Tekkedeki genel beklentinin aksine kendinden düşük kıdemdeki biriyle
evlenmiştir; bu evliliğe başta karşı çıkanlar olsa da Tanrılar önünde
kıdemlerin ve unvanların olmadığını savunarak bunu kabul ettirmiştir.

Sarışın, 20'lerinin ortasında, balıketli, 165 boyunda bir kadındır.
Sevecen ve ilgili konuşmasına rağmen sessiz biri olmasından dolayı bazen
soğuk biri gibi anlaşılabilir.

Kategoriler

-   [Kategori](/tr/wiki/%C3%96zel:Kategoriler):
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


