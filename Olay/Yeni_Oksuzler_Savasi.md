     


# Yeni Öksüzler (İkinci Tsanor) Savaşı

[](#articleComments)


## İçindekiler

-   [1 **Anmas - Dromnej "İkinci Tsanor" veya "Yeni Öksüzler"
    Savaşı**](#Anmas_-_Dromnej_“İkinci_Tsanor”_veya_“Yeni_Öksüzler”_Savaşı)
    -   [1.1 **Savaşın Nedenleri**](#Savaşın_Nedenleri)
    -   [1.2 **Savaşın Çıkması - Deniz Gülü
        Katliamı**](#Savaşın_Çıkması_-_Deniz_Gülü_Katliamı)
        -   [1.2.1 **Anmas Krallığı'na
            göre;**](#Anmas_Krallığı’na_göre;)
        -   [1.2.2 **Dromnej Krallığı'na Göre
            ise;**](#Dromnej_Krallığı’na_Göre_ise;)
    -   [1.3 **Savaşın Fazları**](#Savaşın_Fazları)
        -   [1.3.1 *302 Yılı 6-10 Ayları - Tsanor
            Olayları*](#302_Yılı_6-10_Ayları_-_Tsanor_Olayları)
        -   [1.3.2 *303 Yılı 2-5 Ayları - Suikast
            Günleri*](#303_Yılı_2-5_Ayları_-_Suikast_Günleri)
            -   [1.3.2.1 303 Yılı 6.Ay - Tsanor
                Kuşatması](#303_Yılı_6.Ay_-_Tsanor_Kuşatması)
        -   [1.3.3 303 Yılı 8.Ay - Prolan Uzunkavak Köyü
            Çatışması](#303_Yılı_8.Ay_-_Prolan_Uzunkavak_Köyü_Çatışması)
        -   [1.3.4 303 Yılı 9. Ay](#303_Yılı_9._Ay)
        -   [1.3.5 303 Yılı 10.Ay](#303_Yılı_10.Ay)
        -   [1.3.6 303 Yılı 11. Ay - 304 Yılı 2.Ay Sınırsız
            Kan](#303_Yılı_11._Ay_-_304_Yılı_2.Ay_Sınırsız_Kan)
            -   [1.3.6.1 303 Yılı 11. Ay](#303_Yılı_11._Ay)
            -   [1.3.6.2 303 Yılı 12. Ay](#303_Yılı_12._Ay)
            -   [1.3.6.3 304 Yılı 2.Ay](#304_Yılı_2.Ay)

## **Anmas - Dromnej "İkinci Tsanor" veya "Yeni Öksüzler" Savaşı**\[[](/tr/wiki/Yeni_%C3%96ks%C3%BCzler_(%C4%B0kinci_Tsanor)_Sava%C5%9F%C4%B1?veaction=edit&section=1)\]

Yeni Öksüzler savaşı ile ilgili yeterli bilgiye ulaşabilmek için
öncelikle Birinci Tsanor savaşına dair kısa bir özet geçmek
gerekmektedir.

Birinci Tsanor Savaş 270 yılında başlamış, Dromnej Krallığı'nın yüz yıl
kadar önce elinden çıkan liman şehri Tsanor'u tekrardan ele geçirmek
için Tsanor Şehir Devletleri'ne açmış olduğu bir savaştır. Savaş, Anmas
Krallığı'nın Tsanor Şehir Devletlerine vermiş olduğu müthiş desteğe
rağmen Dromnej Krallığı'nın zaferi ile sonuçlanmıştır.

Tarih kitapları bu zaferin Dromnej Krallığı'nın başarılı ve hızlı
hamleleri kadar Tsanor'un diktatör lideri "Omurgasız" Nisgel'in
stratejik olmaktan çok uzak kararlarına da bağlamaktadır.

Bu savaşın ardından 302 yılına kadar Dromnej ve Anmas arasındaki
ilişkiler en kibar tabiri ile gergin bir şekilde devam etse de, 5. Ay ve
4. Günde meydana gelen "Deniz Gülü Katliamı" bu gerginliğin kanla
çözülme yoluna gitmesine sebebiyet vermiştir.

Deniz Gülü Katliamı ile ilgili detaylı bilgiye geçmeden önce savaşın
diğer nedenlerine değinmek doğru olacaktır.

### Savaşın Nedenleri

Dromnej, Tsanor Limanı'nı almış olsa bile, gerek korsanlar gerekse
Anmas'ın deniz yolları üzerindeki başarılı ve kalıcılaşmış ekonomik
baskısı nedeniyle ticarette büyük problem yaşamıştır. Anmas'ın direkt
olarak veya kiralık tutmuş olduğu korsanlar düzenli olarak Dromnej
bayraklı gemilere saldırılar düzenlemiş, Dromnej'in nefes almasına
fırsat vermemiştir.

Dromnej geçen otuz sene boyunca sürekli donanmasını güçlendirmeye
çalışsa da, bu çabasının karşılığını alacak bir sonuca asla
erişememiştir. Bu durumun en büyük sebepleri ise Dromnej yüksek
rütbelilerinin de kabul edeceği üzere;

\-      Dromnej savaş ve ekonomi kültürünün hiçbir zaman deniz yolları
üzerinde yeterli bilgi ve tecrübe düzeyine erişememesi (Bu durumun en
büyük sebebi, Anmas'ın düzenlemiş olduğu gerek ekonomik gerek fiziksel
darbeler sonucu kar marjının düşmesi sonucu ortaya çıkan ilgisizliktir)

\-      Deniz yolu üzerindeki reformları gerçekleştirmek için seçilen
yetkililerin bilgi ve tecrübelerine göre değil, ana yönetim merkezine
yakınlıkları ve kiminle iş birliği içinde olduklarına göre seçilmeleri
olarak gösterilebilir.

Ayrıca Tsanor'un diktatörü 1.Tsanor Savaşı'nda kaçmak zorunda kalmış
olsa da Tsanor'daki önemli aileler hala kendi aralarında bir birlik
kurmayı başaramamıştır. Özellikle Anmas Tilki'lerinin zaman zaman
meydana gelen destekleri, arabuluculukları ve çabalarıyla bu zar zor
ayakta duran birliğin dağılmaya başladığı dönemlerde, aileler arasındaki
ilişkiler tekrardan düzelmiş ve bir Tsanor kimliği oluşmuştur.

Bütün bunlar yaşanırken "Omurgasız" Nisgel'in yeğeni "Nazik" Joneen,
Anmas Sarayı'nda düzenlenen 297. yaşının kutlamaları sırasında kendini
Tsanor'un diktatörü ilan etmiştir. Anmas dışında hiç kimse bu ünvanı
tanımasa da, Joneen ticari becerileriyle bağlantılar kurmuş ve ciddi de
bir gelir toplamıştır. Eyterli bir annesi olan Joneen, bu kimliği de
kullanmaya devam etmiş ve yerel halk arasında güç toplamıştır.

Kendi ismiyle Dromnej'in bazı köylerine baskınlar da yaptırsa da, Anmas
ile Dromnej arasındaki gerilim bu olaylar sebebiyle oldukça yüksek
çıtalara tırmandıysa da, iki tarafın arabulucuları ve elçilerinin tarih
kitaplarına **"Barışın Elçileri"** ismi almalarına sebep olacak üstün
iletişim ve stratejik bilgileri, en önemlisi de \"her şeyden önce
barışın muktedir olması\" yönündeki görüşlerinden ötürü bir çatışma
noktasına gelinmemiştir.

Bu durum 302 yılında Deniz Gülü Katliamı olayı ile değişmiştir.

### Savaşın Çıkması - Deniz Gülü Katliamı

302 yılının 5. ayının 3.günü Dromnej gemilerinden bir tanesi olan 20
mürettebata sahip küçük bir Sloop (Yelkenli) gemisi "Deniz Gülü"
içerisinde bulunduğu bölgenin hava koşulları nedeniyle ağır hasar almış
ve yaralarıyla birlikte Kan Martısı koyuna zorunlu bir yanaşma yapmak
zorunda kalmıştır. Bu durum üzerine ise yakınlardaki bir Eyter
kasabasına haber göndermişlerdir. Bu noktadan sonra ne olduğu iki taraf
açısından farklı anlatılmaktadır.

#### Anmas Krallığı'na göre;

Geminin geldiği öğrenildikten sonra hava koşulları nedeniyle 40 kişilik
ve 5 at arabasından oluşan bir grup zar zor da olsa oluşturulmuş ve
içinde Anmas'lı tüccarların da bulunduğu bir kurtarma ekibi "Deniz Gülü"
gemisinin karaya çıkmak zorunda kaldığı yere gitmişlerdir.

Bu kurtarma ekibi gemi mürettebatına yardımcı olmuşlar, yaralılarına
bakmışlardır. Ancak bu yardımlara karşın tüccarlar ödeme istediğinde
tartışma çıkmıştır. Tartışma sonrası silahlar çekilmiş ve sıcak çatışma
yaşanmıştır. Bazı Dromnej gemicileri ve Anmas tüccarları bu çatışma
sonrası ölmüştür. Suçlular gemiye dönüp fırtına olmasına rağmen denize
açılarak kaçmaya çalışmıştır. Bu Anmas'a göre kurtarma ekibinin
dolandırıcılar ve katillerin kullandığı gemiyi son görüşüdür.

#### Dromnej Krallığı'na Göre ise;

Gemiden kurtulan son iki mürettabata dayandırarak olayı farklı
anlatırlar. Gelen kurtarma ekibi gemiye yardım etmiştir ve yardım
karşılığında ödeme talep etmiştir. Fakat ödeme konusunda, tüccarlar
tarafından istenilen tutar geminin fiyatından fazla çıkmıştır. O anda
Anmas Tüccarları bu tutarın kendilerine ödenmemesi üzerine korsanlık
yaparak gemiyi ele geçirmeye çalışmışlardır. Çatışma yaşanmıştır.
Kurtulan Dromnej mürettebatı fırtınaya rağmen canlarını kurtarmak için
denize açılmışlardır. Ancak hemen açıklarda gemi batmış ve toplam yirmi
kişilik mürettebattan sadece iki kişi kurtulmuştur.

5\. Ayın 4.günü bu olay yaşandıktan sonra Anmas ve Dromnej arasında çok
sert yazışmalar yaşanmıştır. Bu yazışmalar daha yola çıkmadan iki
tarafın da silahlanmaya ve paralı asker arayışına girişmiştir. Barışın
Elçileri her ne kadar bu durumda da tarafları sakinleştirmeye çalıştıysa
da, çabaları söz konusu eylemde dökülen kanlar sebebiyle başarısız
olmuştur.

### Savaşın Fazları

#### 302 Yılı 6-10 Ayları - Tsanor Olayları

Tsanor'da Dromnej ve Anmas arasında savaş çıkacağı söylentileri ortaya
çıktığı anda Tsanor Limanı'nın önde gelen aileleri bu savaşın süresince
kendilerini korumak adına silahlanmaya başlamıştır. Paralı askerlerin,
alınan silahların ve teşhizatların nereden geldiğine dair kimsenin
kuşkusu yoktur.

Dromnej Ordusu hızlıca Tsanor'daki varlığını arttırmaya başlamış, sıcak
çatışma zamanı yaklaşmıştır.

"Nazik" lakaplı Joneen, amcası Nisgel'in Tsanor liderliği ünvanını
tekrardan aldığı haberini yerel halka yayar ve Tsanor'u işgalden
kurtaracağını duyurur.

Joneen'in "Sarı Kraliçe" isimli bir gemi ile Tsanor Limanı'na gelmesiyle
Tsanor Olayları ismi verilen olaylar silsilesi başlar. Ciddi bir askeri
güç limana çıkartma yapar, Liman'ın farklı yerlerinde gizlenmiş Anmas
silahlı güçleri de bu çıkartmaya destek verince ordu ne yapacağını
bilemez ve şehri olaylı bir şekilde alel acele boşaltır. Başta Dromnej
kanlı olaylar olmaması için şehri uzaktan kurtarmaya çalışsa da, Joneen
liderliğindeki askeri güçlerin miktarı hem yerel halkın desteği hem de
başarılı hamleler sonucu artar. Sonunda kaçınılmaz olarak sıcak
çatışmalar başlar.

10\. Ayın sonuna kadar Tsanor'da sürekli şiddet artar ve 10.Ayın son
günü oldukça kanlı bir gün sonunda Joneen Dromnej kuvvelteri tarafından
yakalanır, yılın sonu olmadan da yine Dromnej kuvvetleri tarafından
Liman içerisinde asılarak idam edilir.

#### 303 Yılı 2-5 Ayları - Suikast Günleri

Joneen idam edildikten sonra kış ayları beklenmedik bir sessizlik ile
geçer. Fakat bu durumun sadece fırtına öncesi sessizlik olduğu kışın
ardından çok kısa sürede ortaya çıkar.

303 yılının 2. ayından itibaren Dromnej subaylarından bazıları sadece
Tsanor'da değil, Dromnej'de de suikastlere kurban gider. Aynı şekilde
bazı Anmas kaptanları ve subaylarının da şüpheli şekilde suikastlere
kurban gitmesi savaşın gölgelerde devam ettiğinin göstergesidir.

303 Yılının 5. ayında, Anmas'ın merkezinde, kimin tuttuğu hiç bir zaman
resmi olarak açığa çıkarılmamış bir büyücü suikastçı, gerçekleştirmeyi
başaramadığı gizli bir suikast girişiminin ardından yakalanmamak için
kaçmaya çalışırken öldürmeye çalıştığı Anmas yetkilisinin evini havaya
uçurmuş, bu olay sonucu Anmas yetkilisi de dahil olmak üzere bütün ev
ahalisinin ölmüştür. Bu eylem, bir süredir gölgelerden devam eden
çatışmaların gidişatını değiştirip yeniden açık savaşa yönlendirir.

##### 303 Yılı 6.Ay - Tsanor Kuşatması

Anmas'ta havaya uçan evde bütün bir ailenin ölmesiyle sonuçlanan trajik
olaydan sonra Anmas şehri sesini yükseltir ve ayaklanır. Dromnej'e karşı
halk içerisinde savaş gösterileri ve propagandalar gerçekleşmeye başlar.
Anmas bütün bu gelişmelerin ardından beklenen saldırıya olayın bir ay
ardından hemen 6. ayda başlar. Anmas donanmasının önemli bir kısmı
Tsanor'u ablukaya alır, arada da çıkartmalar yaparak akınlar düzenleme
başlarlar. Ayrıca Dromnej'in gemileri Derin Sular'ın her köşesinde
avlanmaya başlanır.

#### 303 Yılı 8.Ay - Prolan Uzunkavak Köyü Çatışması

Dromnej, Anmas\'ın düzenlemiş olduğu gemi saldırılarına karşılık olarak
[Prolan](/tr/wiki/Prolan_%C5%9Eehir_Devleti) üzerinden kara yoluyla
akınlar yapar. Şanssızlık eseri Prolan yerleşkelerinin yakınlarında
bulunan, Anmas tarafından Dromnej\'in kara akınlarına karşı koymaları
için tutulmuş [Kara Kanatlar](/tr/wiki/Kara_Kanatlar_Lejyonu) paralı
asker grubu ile Dromnej güçleri arasındaki çatışma Prolan yerleşkelerine
sıçrar, şiddetini her geçen gün yükselterek büyür. Prolan şehir
devletine bağlı bazı köylerin yakınlarından da ek çatışma haberleri
gelir.

Hem Dromnej hem Anmas, bu çatışmayı kaybetmek istemediği ve halklarından
gelen üstünlük kurma baskısı sebebiyle çatışma bölgesine asker
göndermeye başlar. Prolan bu olayları şiddetle kınasa da, iki krallıkla
birden savaşa girmek istemediği için net bir eylem almayınca kriz daha
da büyür.

2 ay boyunca bu çatışmalar büyür ve sonunda Prolan'ın köylerinden
Uzunkavak köyü içinde konaklayan bir Dromnej birliğine Anmas güçleri
ansızın bir gece baskını yaparlar. Güneş doğana kadar şiddetli
çatışmalar yaşanır. Anmas'a çalıştığı dışında hakkında hiçbir bilgi
bilinmeyen bir Ogre, bu çatışmalarda yine sebebi bilinmeyen durumlardan
ötürü tamamen kontrolden çıkar ve köydeki sivillerin bazılarını da
düşman olarak görmeye başlayıp öldürür. Sabah olduğunda Ogre'ın kaçmış
olduğu keşfedilir fakat ortadaki katliam seviyesindeki sivil miktarının
açığa çıkması sonrasında çatışmanın iki tarafı da Prolan'ın tepkisinden
çekinerek köyü terk eder. Prolan'ın tepkisi gayet sert olur ve Prolan'a
gelecek olan tüm Dromnej ve Anmas askerlerini düşman ilan eder.

#### 303 Yılı 9. Ay

Prolan Düzlükleri'nden geçilemeyeceği için kara savaşının bittiğini uman
Anmas, askerlerini geri çeker. Ancak sürekli gemi kaybeden Dromnej daha
önce hiç gerçekleştirilmemiş bir eylemle, ordusunu akıncı bölüklere
ayırıp Eyterlerin daha çok yaşadığı ve lojistik olarak geçilmesi çok zor
bölgelerden saldırılara başlar.

Anmas yakınlarına gelen Dromnej Güçleri büyük bir sürpriz saldırı ile
Anmas'a ait tersane ve odun kesim yerlerini yakarlar. Bunun üzerine
Anmas güçleri lojistik olarak daha da kötü duruma düşme riskinden ötürü
işgalden bir hafta sonra geri çekilirler.

#### 303 Yılı 10.Ay

Baskın sonrası Anmas olağanüstü hal ilan eder. Hazinesinin kapılarını
savaş ödeneklerine açar, Dromnej'e cevap vermek için çok sayıda paralı
asker ve kendi güçleriyle çatışmalara girişir.

Büyük kısmı paralı askerlerden oluşan bir Anmas gücü Yaban Yolu
üzerinden Demirpençe'ye saldırma karar verir. En baştan farklı
gruplardan oluşan orduya düzensizlik hakimdir. Gizlice yapılması umulan
saldırı Dromnej güçlerinin karşı saldırısı sonrası Körçam Ormanı'nın
hemen güneyinde açık bir meydan muharebesine dönüşür. Savaşın en kritik
noktasında iki tarafta nötr bir bölgede birbirlerine üstünlük
sağlayamazlar ve açık meydan muharebesinde onlarca kişi ölür. İki
ordudan ayrılan farklı gruplar etrafta birbirleriyle çatışmaya
başlarlar.

Yolsonu ve Dikyürek isimli Eyter yerleşim yerleri ve çevre bölgelerin
etrafı savaş alanlarına dönüşür. Çok sayıda masum halk çatışmalar
arasında kalarak can verir.

#### 303 Yılı 11. Ay - 304 Yılı 2.Ay Sınırsız Kan

Anmas savaş bölgelerine asker göndermeye devam ettikçe, Dromnej de 30
kişiyi geçmeyen ufak birlikler ile cevaplar vermeye çalışır. Buna karşın
sayısal avantaj Dromnej tarafındadır ve Anmas gitgide başarısızlıklar
nedeniyle hem halkın baskısı hem de kötü stratejik kararların sonuçları
sebebiyle köşeye sıkışır.

Anmas, bütün bu arka arkaya yenilgiler ve başarısızlardan sonra
cephelerdeki asker sayısını Dromnej ile eşitleyebilmek adına daha önce
hizmetlerini kullanmadığı, hatta savaş tecrübesi bile belirsiz bir çok
paralı askere kendi saflarına katılmaları adına oldukça yüksek
meblağlarda paralar vereceğini duyurunca, olay yeni bir boyut kazanır.

##### 303 Yılı 11. Ay

Paralı askerler savaş alanlarına dönüşmüş olan bölgelerdeki düzensizliği
fırsat bilerek bölgeler civarındaki çiftlikleri yağmalamaya başlarlar.
Yörebaşı, Yolsun ve İnci bu yağmaların kurbanı olur. Bazı gruplar
Günbatan'a kadar yaklaşır. Bu durum üzerine bu Anmas paralı askerlerini
durdurmak gene Anmas güçlerine düşer.

Anmas ordusu, paralı askerlerin eylemleri sebebiyle yerel halkın
Dromnej'in tarafına geçeceğinden korktuğundan ötürü tüm güçlerini daha
önce parasını verdiği paralı askerleri avlamaya yönlendirir. Özellikle
Xaltis isimli bir büyücü ve ekibinin yakalanması oldukça uzun sürer.

##### 303 Yılı 12. Ay

Kaçakları toplayan Anmas ordusu mevsim durumuna rağmen büyük bir saldırı
yapmaya karar verir. Gölgelik bölgesinden Demirpençe'nin güneyine doğru
bir saldırı düzenlerler. Yelbilmez Dağı'nın hemen kuzeyinde olan bu
savaşta iki taraf da beş yüzden fazla kişilik askerleriyle çatışmaya
girerler. Çatışma yeniden berabere bitmiştir. İki taraf da kendi
içlerinde zafer ilan etse de, iki ordu da savaş alanından geri çekilmek
zorunda kalır.

##### 304 Yılı 2.Ay

Dikyürek'e geri çekilen Anmas ordusunun bir kısmı, yerel halkın çapraz
ateş arasında kalma korkusundan doğan tepkilerine rağmen kışı bu bölgede
geçirmek için kamp yapmaya karar verir. Dromnej ordusu ise bu durumu
fırsat bilerek hava koşullarına rağmen bölgeye bir saldırı
gerçekleştirir. Bölge üzerinde yer alan Yaban Yolu'nu çok iyi koruyan
Anmas güçlerine karşı yapılan saldırı, Anmas güçlerinin dezavantajlı
pozisyonları ve mevsim şartlarına rağmen askerlerin, özellikle de
komutanlarının başarılı eylemleri sayesinde durdurulur. Anmas güçlerinin
bu başarısının ardından Dromnej saldırıyı kamp alanı etrafında bir
kuşatmaya döndürür. Bölge çevresinde yer alan yerel çiftliklerde iki
tarafın askerleri tarafından da gerçekleştirilen yağmalama olayları
olur. Bazı spesifik kayıtlarda söz konusu Anmas komutanının yağma
olaylarına karışan askerlerini oldukça sert yöntemlerle cezalandırdığı,
hatta idam ettirdiği söylense de bu durum üzerine bir kanıt
bulunmamaktadır.

Birkaç gün sonra ise bölgeye yakın pozisyonda bulunan Anmas'ın elit Ogre
gücü Vahşi Kafalar'ın müthiş saldırısı, ayrıca iki tarafın büyücüleri
arasında gerçekleşen düellolarda daha önce ismi hiç duyulmamış, Anmas'ın
kiralamış olduğu Büyücü Yeşil Tarion'un büyük büyü güçleri Dromnej
güçlerinin geri çekilmesine sebep olur. Bu son çatışmalarda ölenlerin
sayısının üç yüzü bulduğu bilinmektedir.



