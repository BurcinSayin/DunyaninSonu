     

[](/tr/wiki/Kara_Kanatlar_Lejyonu?veaction=edit)

in: [YK: Kuzgun
Düzlükleri](/tr/wiki/Kategori:YK:_Kuzgun_D%C3%BCzl%C3%BCkleri)

# Kara Kanatlar Lejyonu

[](#articleComments)

[Değiştir](/tr/wiki/Kara_Kanatlar_Lejyonu?veaction=edit)

-   [Kaynağı değiştir](/tr/wiki/Kara_Kanatlar_Lejyonu?action=edit)
-   [Geçmiş](/tr/wiki/Kara_Kanatlar_Lejyonu?action=history)
-   [Talk
    (0)](/tr/wiki/Tart%C4%B1%C5%9Fma:Kara_Kanatlar_Lejyonu?action=edit&redlink=1)

*\"Çeliğimizden önce bükülmeyiz. Birlikte yaşar, birlikte ölürüz.\"* -
Ulu Doğan Aldethar Zihgirparmak

[Yelbüken](/tr/wiki/Yelb%C3%BCken) genelinde (özellikle [Kalkan
Boyu](/tr/wiki/Kalkan_Boyu) ve [Su
Düzlükleri](/tr/wiki/Su_D%C3%BCzl%C3%BCkleri)'nde) faaliyet gösteren bir
paralı asker grubudur. Ortaya çıktıkları ve en çok nüfuza sahip
oldukları yer Kalkan Boyu\'dur. Bölgedeki ufak tefek krallıkların
otorite boşluğundan kaynaklanan düzensizliği, iş imkânı hâline
getirmişlerdir. Bir yerleşimin korunmasından tutun da vergilerin düzgün
toplanmasına, hatta krallıklar arasındaki çatışmalarda kiralık ordu
olarak savaşmaya kadar büyük hizmetler sunarlar, elbette ücreti
mukabilinde\... Bu sayede kısa sürede sayılarını arttırarak Kalkan
Boyu\'nun ötesinde de müşteriler edinmişlerdir.

<figure>

<figcaption><a
href="/tr/wiki/Dosya:Kara_Kanatlar_Lejyonu_Armas%C4%B1.png"></a></figcaption>
</figure>

## İçindekiler

-   [1 ***Organizasyon Şeması***](#Organizasyon_Şeması)
-   [2 ***Yelbüken Genelinde Kara
    Kanatlar***](#Yelbüken_Genelinde_Kara_Kanatlar)
    -   [2.1 Ölümsüz Yemin](#Ölümsüz_Yemin)
-   [3 ***Su Düzlükleri\'nde Kara
    Kanatlar***](#Su_Düzlükleri'nde_Kara_Kanatlar)
    -   [3.1 ***Yarasalar***](#Yarasalar)
    -   [3.2 ***Yunuslar***](#Yunuslar)
    -   [3.3 ***Kurtlar***](#Kurtlar)
-   [4 ***Su Düzlükleri\'ndeki Müşteriler ve
    Gelirler***](#Su_Düzlükleri'ndeki_Müşteriler_ve_Gelirler)
-   [5 ***Diğer Birliklerin Liderleri
    (NPCler)***](#Diğer_Birliklerin_Liderleri_(NPCler))
    -   [5.1 Kasaba Muhafız Paralı
        Askerleri](#Kasaba_Muhafız_Paralı_Askerleri)
    -   [5.2 Kırık Yelken\'de Bulunan Paralı
        Askerler](#Kırık_Yelken'de_Bulunan_Paralı_Askerler)
    -   [5.3 Tridon\'da Bulunan Organizasyon
        Komutanı](#Tridon'da_Bulunan_Organizasyon_Komutanı)
    -   [5.4 Su Düzlükleri Askeri Operasyonlar
        Lideri](#Su_Düzlükleri_Askeri_Operasyonlar_Lideri)
-   [6 ***Oyunculara Öneriler***](#Oyunculara_Öneriler)

## ***Organizasyon Şeması***\[[](/tr/wiki/Kara_Kanatlar_Lejyonu?veaction=edit&section=1)\]

Merkez karargâhları Pron\'dadır. Burada, Ulu Doğanlar olarak bilinen bir
grup; Kara Kanatlar Lejyonu\'nun tüm Yelbüken\'deki örgütlenmesinden
sorumludur. Bizzat Kuzgun adındaki liderlerinden emir alırlar. Lejyon,
üyeler arasında onlardan olmayanların bilmediği ve çoğu zaman anlamadığı
bir tür jargon kullanır. Buna ek olarak, standart askeri rütbelerin
yerine üyeler arasında kendilerine özgü bir isimlendirmeyi tercih
ederler. Yelbüken\'in hemen hemen her bölgesinde az çok iş yaptıkları
için birçok yerde irili ufaklı birer merkezleri mevcuttur. Bölgesel
örgütlenmenin başında Baykuş dedikleri bir nevi Yüzbaşı rütbesindeki,
karargâhtan gelen işleri; emrindekilere paylaştırmak, bölgedeki ufak
çaplı işler için antlaşmalar yapmak ve gelirlerin fazlasını merkeze
göndermekten sorumlu kişi vardır. Onun altında, bilfiil bölgedeki işlere
müdahil olan, takımların genel sorumlusu; Atmaca/Teğmen vardır. Bunun
dışında takım liderlerine Kartal/Çavuş, kendini kanıtlamış olanlara
Akbaba/Onbaşı ve yeni yetmelere ise Çaylak/Er derler. Lejyon üyelerinin
seviyeleri kazandırdıkları paraya göre aynı rütbedeki diğer üyelerden
kıdemli sayılırlar.

## ***Yelbüken Genelinde Kara Kanatlar***\[[](/tr/wiki/Kara_Kanatlar_Lejyonu?veaction=edit&section=2)\]

Sıradan insanlar tarafından işlerini iyi yapan, adil ama sert adamlar
olarak tanınırlar. Müşterileri ise güvenilir olduklarını söylerler. Halk
arasında onların işlerini yapmalarına engel olmanın ya da düşmanca tavır
almanın iyi bir fikir olmadığı söylenir. Aldıkları bir işi bitirmeden
dönmemek, yapamayacakları işe hiç girmemek ve hali hazırda yaptıkları
bir antlaşmaya aykırı antlaşma yapmamak prensipleridir. Bu kurallara
uymayanların mutlaka cezalandırıldığı grup içinde ve dışında herkes
tarafından bilinir. Çünkü yalnız onların karşısına çıkanları değil,
bazen de suçlu bulunan üyelerin apaçık cezalandırıldığı görülmüştür.
Lejyon prensiplerini yerine getirmede başarısız olan veya Lejyon\'a
zarar verenlerin parçalarını bundan zarar görenlere bir iyi niyet
göstergesi olarak göndermek onlar için oldukça sıradan bir durumdur\...

Aslında kendilerine resmi bir isim vermemelerine rağmen, Lejyon\'un uzun
mesafelerde birbirleriyle hızlıca haberleşmek için yetiştirdikleri
kuzgunlar yüzünden halk arasında Kara Kanatlar olarak anıldıklarından
beri, bu isim armalarına dahi yansımış ve üyeler tarafından kabul
görmüşse de ismin gerçekte nereden çıktığı kimse tarafından
bilinmemektedir. Her Kara Kanat görevdeyken üzerinde Lejyon\'un armasını
taşıyan bir tabard taşır. Ayrıca her Kara Kanat takımının benimsediği ve
onları görevleri sırasında koruduğuna inandıkları bir hayvan vardır. Bu
geleneğin nasıl başladığı bilinmemekle beraber, genellikle vücutlarında
bulunan bir dövme, yahut zırhlarının sol omuz kısmına açıkça çizilmiş
bir hayvan figürü şekilde bağlılıklarını gösterirler. Her bir üyenin
Lejyon içindeki seviyesi ise küçükten büyüğe yeşil, kırmızı ve siyah
olmak üzere sağ omuzlarındaki renkler ile gösterilir

Son zamanlarda Lejyon\'un güçlenip ün kazanmasıyla müşterilerini
paylaşmak zorunda kalan [Şanslı
Birlik](/tr/wiki/%C5%9Eansl%C4%B1_Birlik) ile aralarında örtülü bir
çatışma veya antlaşma olduğu tahmin edilmektedir, ki Şanslı Birliğin
nüfuz alanlarına pek yaklaşmamaları da bunun göstergesidir.

### Ölümsüz Yemin\[[](/tr/wiki/Kara_Kanatlar_Lejyonu?veaction=edit&section=3)\]

Kara Kanatlar, lejyona katılmaya hak kazanan her bir yeni üyeyi *Ölümsüz
Yemin* adını verdikleri bir ritüel sonunda aralarına kabul ederler.

*Gökleri yaran Ejderlerin rüzgarı,\
* Yıldırımlar indiren o silahlar biziz.\
Dağıtır pusu kartalların kuvveti,\
Yol gösteren o kuzgunlar biziz\...\
\
Sonsuz karanlık çökse üstümüze,\
Cesaretin ebedi bekçileriyiz.\
Cehennemi yıkacak ölümsüzler;\
Çelik pençeli Kara Kanatlar biziz\...

## ***Su Düzlükleri\'nde Kara Kanatlar***\[[](/tr/wiki/Kara_Kanatlar_Lejyonu?veaction=edit&section=4)\]

Kara Kanatlar, [Sonçıkış
Kasabası](/tr/wiki/Son%C3%A7%C4%B1k%C4%B1%C5%9F_Kasabas%C4%B1)
açıklarındaki [Kırık Yelken
Adası](/tr/wiki/K%C4%B1r%C4%B1k_Yelken_Adas%C4%B1)\'nda altın olduğu
söylentisiyle bir Papaya rahibiyle birlikte bölgeye gelmişlerdir.
Bölgedeki ilk işleri adadaki goblin sorununun bir daha tekrarlanmayacak
şekilde çözülmesini sağlamak olduğu gibi, bu eylemleri lle bölge
halkının da desteğini ve sevgisini bir yere kadar kazanmışlardır.
Bölgede kayda değer oranda altın olduğu ortaya çıktığında ise öncelikle
[Papaya](/tr/wiki/Papaya) tapınağının güvenliğini sağlayan grup, geçen
zaman içinde Valilik tarafından düzenli ödeme karşılığı bütün kasabadaki
asayiş ve Kırık Yelken Adası\'ndaki altın toplama kampının güvenliğini
sağlamak üzere görevlendirilmiştir. Ayrıca Kara Kanatlar içerisinde
kasaba ve civarında çıkabilecek ekstra işlere bakan, ve çıkarılan
altının Papaya tapınağına sağ salim götürülmesi için kendilerine refakat
etmekten sorumlu bir paralı asker takımı daha bulunmaktadır. Şu an
bölgede her biri 8 kişiden oluşan, 3 takım Kara Kanat bulunmaktadır.

Kasabada, kendilerine Valilik tarafından tahsis edilmiş bir bina; bina
içerisinde yatakhane, yemekhane, yaralanmalara müdahale etmek üzere
revir; silah, zırh, iaşe ve tıbbı malzemelerin saklandığı bir depo ve
dışarıda atların kaldığı bir ahır bulunmaktadır. Bölgedeki bütün Kara
Kanatlar bu binadan istedikleri gibi faydalanabilmektedirler. Ahırda
bulunan atlar Kara Kanatlar Liderinin izni ile göreve çıkacak Lejyon
üyeleri tarafından kullanılabilir. Ayrıca ahırda içerilerinde kuzgun
olan birkaç kuzgun kafesi vardır ve Yelbüken\'deki diğer Kara Kanatlar
ile haberleşme amacıyla kullanılır.

### ***Yarasalar***\[[](/tr/wiki/Kara_Kanatlar_Lejyonu?veaction=edit&section=5)\]

Kasabanın güvenliğini ve asayişini sağlayan Kara Kanat takımıdır.
Görevlerini gerçekleştirebilmeleri adına kendilerine Valilik tarafından
verildiği üzere düzeni ve asayişi bozan kişileri tutuklama yetkileri
mevcuttur.

### ***Yunuslar***\[[](/tr/wiki/Kara_Kanatlar_Lejyonu?veaction=edit&section=6)\]

Kırık Yelken Adası\'ndaki kamp alanının bekçiliğini yapan ve düzenli
altın çıkarılmasından sorumlu Kara Kanat takımıdır. Temel gıda,
araç-gereç ve hayatta kalma malzemelerinin temini ve bakımı, kasabadan
düzenli olarak sağlanmaktadır.

### ***Kurtlar***\[[](/tr/wiki/Kara_Kanatlar_Lejyonu?veaction=edit&section=7)\]

Bölgedeki yerel işleri kovalayarak Lejyon\'a ek gelir sağlayan, kırsalın
güvenliğini sağlayarak altın nakliyatını güvenceye alan ve gerektiğinde
de diğer takımlara destek olan Kara Kanatlar bu takımda bulunur.
**Oyuncu karakterler genellikle bu takıma dahildirler, ilerleyen
zamanlarda bu durum değişiklik gösterebilir.**

## ***Su Düzlükleri\'ndeki Müşteriler ve Gelirler***\[[](/tr/wiki/Kara_Kanatlar_Lejyonu?veaction=edit&section=8)\]

-   Valilik
-   Papaya Tapınağı
-   Bölgede iş yapan loncalar, şirketler, tüccarlar, bölge halkı ve
    diğer oyuncular.
-   Ahır gelirleri

## ***Diğer Birliklerin Liderleri (NPCler)***\[[](/tr/wiki/Kara_Kanatlar_Lejyonu?veaction=edit&section=9)\]

### Kasaba Muhafız Paralı Askerleri\[[](/tr/wiki/Kara_Kanatlar_Lejyonu?veaction=edit&section=10)\]

-   Teğmen Barason
-   Çavuş Deniz
-   Onbaşılar Hahat, Konkit Çelik
-   Erler Dulmos, Geros

### Kırık Yelken\'de Bulunan Paralı Askerler\[[](/tr/wiki/Kara_Kanatlar_Lejyonu?veaction=edit&section=11)\]

-   Teğmen Lindo
-   Çavuş Cadri, Leylak
-   Onbaşılar Thalso, Onru Pollig
-   Erler Ateş, Dholgo, Pinean

### Tridon\'da Bulunan Organizasyon Komutanı\[[](/tr/wiki/Kara_Kanatlar_Lejyonu?veaction=edit&section=12)\]

-   Yüzbaşı Zengin Sorzo

### Su Düzlükleri Askeri Operasyonlar Lideri\[[](/tr/wiki/Kara_Kanatlar_Lejyonu?veaction=edit&section=13)\]

-   Yüzbaşı Tulpar Tozkoparan

## ***Oyunculara Öneriler***\[[](/tr/wiki/Kara_Kanatlar_Lejyonu?veaction=edit&section=14)\]

Kara Kanat Lejyonu işinizi iyi yaptığınız, gereksiz risk almadığınız,
görevinizi ve diğer Kara Kanatları tehlikeye sokmadığınız sürece son
derece serbest çalışmanıza izin veren, demokratik ve paylaşımcı bir
oluşumdur. Fakat aksi durumlarda yozlaşmaya engel olabilmek adına sağlam
bir otoriter yapıya sahip, tipik bir askeri hiyerarşi ile
yönetilmektedir. Lejyon safları hangi tarzda olursa olsun savaşmayı
seven herkese açıktır. Karakterinizi yaratırken size uygun bir kariyer
mutlaka bulabiliriz. Şu anki Kara Kanatlar Lejyonu\'nun lideri Vladimir
Falcon (Kerem Yaman), sağ kolu ise Ali Timurtaş olup, lejyon GM\'i Erdem
Dedeoğlu\'dur. Lejyona katılmak için bu üç kişiden biri ile görüşmenizi
rica ederiz\...

Kategoriler

-   [Kategori](/tr/wiki/%C3%96zel:Kategoriler):
-   [YK: Kuzgun
    Düzlükleri](/tr/wiki/Kategori:YK:_Kuzgun_D%C3%BCzl%C3%BCkleri)
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


