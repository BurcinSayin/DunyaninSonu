     

# Su Düzlükleri


Yelbüken'in güneyde kalan bölgeye verilen
genel isimdir. Sahil bölgesi hariç genellikle düz ovalardan oluşur.

<figure>

<figcaption><a href="/tr/wiki/Dosya:Harita-su.jpg"></a></figcaption>
</figure>

Kuzeyinde Alacaorman, güneyinde ise Derin Sular
Denizi bulunmaktadır.

Yelbüken dışındaki diğer diyarlara ana iletişim deniz yoluyla
olmaktadır. Bu da Su Düzlükleri'nde bulunan limanlar üzerinden
gerçekleşmektedir. Bu da bölgeye ticari olarak büyük kazandırır.
Limanlar ve verimli topraklar dışında bölgeyi diğerlerinden ayıran
özellik, ejderhalar ile olan çatışmalarıdır. Tüm
Yelbüken bu ulu canlılarla zor bir ilişki içerisinde olsa da hiçbir
toprağın halkı Su Düzlükleri\'nde bulunanlar kadar ejderhalar altında
zorluk yaşamamıştır. Ejderhalar diğer bölgelere göre yaşayan toplumlar
üzerinde daha aktif ve tehlikelidir.

Virihan Krallığı bundan 140
yıl kadar önce hemen hemen tüm bölgeyi tek krallık altında toplamayı
başarmıştır. Ancak bir ejderha ailesi tarafından başkentin ve
yöneticilerinin tamamen yok edilmesiyle tekrar bölünmüştür. Bu dönemden
kalan devletler arası çekişmeler ve çatışmalar hala devam etmektedir. Bu
çatışmalar büyük savaşlar yerine bazen denizlerde, bazen karada ufak
çaplı çatışmalar olarak devam etmektedir. Bazı devletler ve yöneticileri
arası kan davası denebilecek ilişkiler yüzünden suikastlar, politik
komplolar veya ufak askeri güçlerle baskınlar yaşanmaktadır. Bu durum da
Su Düzlüklerini ayrıca kaotik bir zeminde tutmaktadır.

## İçindekiler

-   [1 Yönetim](#Yönetim)
    -   [1.1 **Önemli Devletler**](#Önemli_Devletler)
    -   [1.2 Yıkılmış Devletler](#Yıkılmış_Devletler)
-   [2 Tarihi](#Tarihi)
-   [3 Dil](#Dil)
-   [4 Ekonomi](#Ekonomi)
    -   [4.1 **Bölgede Faaliyet Gösteren
        Şirketler**](#Bölgede_Faaliyet_Gösteren_Şirketler)
        -   [4.1.1 *Güney Yelbüken Ticaret Şirketi*](#güney-yelbüken-ticaret-şirketi)
        -   [4.1.2 *Su Düzlükleri Maden Şirketi*](#su-düzlükleri-maden-şirketi)
        -   [4.1.3 *Rebulan Şirketi*](#Rebulan_Şirketi)
        -   [4.1.4 *Takımyıldız Ticaret Ortaklığı*](#Takımyıldız_Ticaret_Ortaklığı)
        -   [4.1.5 *Büyük Göl Anonim Şirketi*](#Büyük_Göl_Anonim_Şirketi)
        -   [4.1.6 ](#)

## Yönetim

Su Düzlükleri\'ndeki siyasi yapıyı iki farklı şekilde değerlendirmek
daha doğrudur. Sahil kısmı ile içlerdeki ovaların yönetim gelenekleri
birbirinden ciddi farklılıklar göstermektedir.

İç kısımlarda daha çok krallıklar ve bu krallıklara bağlı kasaba, köyler
bulunmaktadır. Atıl arazilerin büyüklüğü nedeniyle nötr kabul edilen
veya hiçbir devlet tarafından kontrol edilmeyen bölgeler de
bulunmaktadır. Buralardaki kasaba ve köyler kendi gelenekleri ile
konseyler veya ufak aristokratik yapılar tarafından idare edilmektedir.
Bölgedeki en işlek ve iyi durumda bulunan eski,
[Sargas](/tr/wiki/Sargas_%C4%B0mparatorlu%C4%9Fu) yüksek yolları ise
tamamen tarafsız kabul edilir.

Sahil kısımlarının yönetimleri ise çok daha farklıdır. Çok sayıda
balıkçı köyü genellikle özerk yapılardır veya dönemsel olarak
denizlerdeki donanma gücü kimdeyse ona vergi vermeyi tercih eder. Büyük
limanlarda durum bir miktar farklıdır.

Sadakatları ve bağlılıkları daha nettir. Ancak limanlarda gemi
sahiplerinin yönetim konusunda önemli söz hakları mevcuttur.

<figure>

<figcaption><a href="/tr/wiki/Dosya:Harita-su-siyasi.jpg"></a>
<p>Siyasi harita</p></figcaption>
</figure>

### **Önemli Devletler**

-   [Dromnej Krallığı](/tr/wiki/Dromnej_Krall%C4%B1%C4%9F%C4%B1)
-   [Anmas Krallığı](/tr/wiki/Anmas_Krall%C4%B1%C4%9F%C4%B1)
-   [Prolan Şehir Devleti](/tr/wiki/Prolan_%C5%9Eehir_Devleti)
-   [Releris
    Diktatörlüğü](/tr/wiki/Releris_Diktat%C3%B6rl%C3%BC%C4%9F%C3%BC)
-   [Mepis Krallığı](/tr/wiki/Mepis_Krall%C4%B1%C4%9F%C4%B1)
-   [Göl Özgür Şehirler
    Birliği](/tr/wiki/G%C3%B6l_%C3%96zg%C3%BCr_%C5%9Eehirler_Birli%C4%9Fi)
-   [Kralon Ticaret Cumhuriyeti](/tr/wiki/Kralon_Ticaret_Cumhuriyeti)
-   Tepeler Klanlar Devleti

### Yıkılmış Devletler

-   [Virihan Krallığı](/tr/wiki/Virihan_Krall%C4%B1%C4%9F%C4%B1) 

## Tarihi

Sargas İmparatorluğu Yelbüken\'e ilk ayak bastığı anda geliştirmeye
başladığı ilk bölge Su Düzlükleri\'dir. İmparatorluk askerlerinin ve
bölgesel ticaretin akması için dev yol ve köprü çalışmaları hep bu
bölgede olmuştur. Bu da bölgeye kısa sürede büyük önem kazandırmış,
fatih olarak gelen imparatorluk güçleri birkaç nesil içerisinde
ejderhalardan halkı kurtaran kahramanlara dönüşmüşlerdir.

Sargas İmparatorluğu bölge başkenti olarak kuzeyde yer alan Karnak\'ı
tercih etmiş olsa da, imparatorluk başkenti ile olan bağlantı
düzlüklerde bulunan limanlar üzerinden gerçekleştiğinden zenginlik
sürekli artmıştır.

Ejderhalar dışında Yelbüken\'de en büyük yıkıma sebep olan olaylar
haliyle kuzeyden gelen Kalgar İstilalarıdır. Bunlardan en büyüğü olan ve
Büyük Bırakma öncesi 120 yılında gerçekleşen akınlar ve sonrasında Su
Düzlükleri en hafif atlatan olmuştur. Bu da bölgeyi Sargas
İmparatorluğu\'nun Yelbüken\'i bıraktığı yıla kadar zenginlik büyümüş ve
huzur hüküm sürmüştür.

5 yılında son Sargas güçleri de Derin Sular Denizi\'ne doğru yola
çıktığında tüm Yelbüken kaosa sürüklenmiş farklı devletler kurulmaya
başlamış ve bu kurulma çalışmaları sırasında bolca da kan dökülmüştür.
Ancak hiçbir bölge, Su Düzlükleri kadar zor durumda kalmamıştır.
Ejderhalar yüzyıllar önce kovulmalarının öcünü alırcasına Su
Düzlüklerine diğer bölgelerden çok daha hızlı akın etmişlerdir.

25-50 Yılları arası ejderhalar yüzlerce yıl ilk defa görülmeye başlamış
ve saldırılar yaşanmıştır. Yaklaşık 50 yılında ise kendilerini rahatça
göstermeye başlayarak tüm Yelbüken\'i saran daha sonra Büyük Ejder
Savaşı denilen çatışmalar başlamıştır.

57 Yılında ejderhalar liderlerini kaybettikten sonra kendi aralarında
savaşmaya başlamış ve savaş kısmen sonuçsuz kapanmıştır.
[Marganenth](/tr/wiki/Marganenth) Ejder Ailesi Su Düzlüklerini
kendilerinin ilan etmesinin bu tarih olduğu tahmin edilmektedir.

60\'lar Dromnej, Anmas, Prolan, Utaban ve Hibia şehirlerinin yavaşça
etki alanlarını genişletmesi ve kendilerine devlet demeye başlamaları.
Bazı ejderhaların şehirlerin yanında ve onlara karşı çatışmalar yapmaya
başlaması da bu döneme denk gelmektedir. Özellikle donanmalar arası
savaşlarda çok büyük önem arz eden ejderhalar, deniz savaşlarında yer
alır.

89 Yılında Ağçalan şehrinin valisinin öldürülmesiyle başlayan Kanlı Göl
Savaşı tüm bölgeye yayılır. Tüm devletler her köyüne kadar çatışmanın
parçası olur.

<figure>

<figcaption><a href="/tr/wiki/Dosya:Savas.jpg"></a>
<p>Kanlı Göl Savaşı'nda devletlerin ordularının hemen hepsinde bir yada
birkaç ejderha bulunmaktadır. Askerler yerde çatışırken, gökyüzünde
ejderlerin mücadelesi olur.</p></figcaption>
</figure>

94 Yılında Kanlı Göl Savaşı\'nın 5. yılı geride kalmıştır. Devletler ile
beraber savaşan ejderhalar büyük yıkıma neden olmak ile birlikte çok
sayıda yaratık da hayatını kaybetmiştir. 94 yılının Son baharında
Marganenth Ejderha Ailesi liderlerinden daha sonra Karanlık Brolzrass
takma ismini alan müthiş büyüklükteki bir ejderha taraf gözetmeden insan
yerleşkelerini yok etmeye başlar. Ona katılan başka ejderhalar da
aralarında çatışmayı bırakır ve bir mantık, taraf gözetmeden Su
Düzlükleri Bölgesindeki hemen her yerleşkeyi yok edercesine yakarlar.
Nüfus savaş öncesinin beşte birine kadar düşer. Bu birkaç ay süren
katliam tüm Yelbüken\'de büyük yankı uyandırır. Bu korkunç cinayetlere
[Kan Denizi Soykırımı](/tr/wiki/Kan_Denizi_Soyk%C4%B1r%C4%B1m%C4%B1)
ismi verilmektedir. Sonrasında da devletler arası olan savaş sonuçsuz
biter.

Katliam sonrası neredeyse yarım yüzyıl bölge salgın hastalıklar ve
kıtlık ile mücadele eder. Ayrıca güçsüz kalan insan yerleşkeleri goblin
kabilelerinin saldırı yerleri haline gelirler.

Bu dönemde [Adil Selles](/tr/wiki/Adil_Selles) isimli bir [Güneş
Şövalyesi bölgede](/tr/wiki/G%C3%BCne%C5%9F_%C5%9E%C3%B6valyeleri)
yaptığı işler ve yeşil derilere karşı kazandığı zaferler ile ün
kazanmaya başlar. Gadora isimli eski bir
[Sargas](/tr/wiki/Sargas_%C4%B0mparatorlu%C4%9Fu) limanında takipçileri
ile bir şehir kurar. Çok kısa bir sürede bu şehir, gelişir. Su
Düzlüklerindeki devletlerin birlikte çalışması için bir ortam ortaya
çıkar. On- on beş yıl içerisinde bölgede sorun çıkartan bazı goblin
şamanlardan, büyücülerden ve ejderhaların cesetlerinden çıkartılan
közler şehirde toplanmaya başlar. Bu da şehri daha önemli bir buluşma
noktası yapar. [Papaya](/tr/wiki/Papaya) bankalarının da açılmasıyla
Gadora Yelbüken\'in açık ara en hızlı büyüyen şehri olur.

Adil Selles şehir etrafında kurulan devlete korsanlara karşı
çatışmalarda ölen bir yoldaşı anısına
[Virihan](/tr/wiki/Virihan_Krall%C4%B1%C4%9F%C4%B1) isimi verir.

167 Yılında hiçbir neden yokken Virihan Krallığı daha yirminci yılını
doldurmamışken beklenmedik bir saldırı yaşanır. Marganenth Ailesi ve
onun takipçileri olan [ejdergözlerden](/tr/wiki/Ejderg%C3%B6z) oluşan
bir ordu şehri yağmalar. Saldırı ani ve beklenmedik olduğundan siviller
dahi kaçamazlar. Deniz yoluyla kaçmaya çalışanların gemileri ise gene
ejderler tarafından yok edilir. Bu koya Ejder Nefesi Koyu denmesinin
nedeni budur.

169 Virihan Krallığı yok olduktan sonra, Mepis ve Dromnej Krallıkları On
Yıl Savaşı ismi verilen savaşa başlarlar. Bu savaş bitmek bilmez.
Krallıklar diğer devletlere, köylere, kasabalara kadar para verip
birbirleriyle savaşırlar. 179 yılında birbiriyle savaşan küçük devletler
yavaş yavaş daha barışçıl olmak adına özgürlüklerini ilan etmeye
başlarlar. Kralon Ticaret Cumhuriyeti, Tepe Klanları Devleti, Göl Özgür
Şehirler Birliği devletlerinin kurulması bu yıla rastlar.

201 yılına Su Düzlükleri\'nde paralı asker ejder yılı da denir. [Kötügöz
Ayndena](/tr/wiki/K%C3%B6t%C3%BCg%C3%B6z_Ayndena) isimli bir ejderha
farklı krallıkların donanmaları için para karşılığı savaşmaya başlar. Bu
yıl farklı donanmalarda bazı ejderler gene para karşılığı savaşırlar. Bu
gelenek birkaç yıl sonra, insan parası karşılığı savaşmaya ilk başlayan
Ayndena\'nın zengin bir ticaret gemisine eşlik ederken yaptığı anlaşmayı
bozup, gemiyi çalmasıyla son bulur. Ejderler yine denizcilerin en büyük
düşmanı haline gelir.

214 Prolan\'da [Aydınlanmışlar
Loncası](/tr/wiki/Ayd%C4%B1nlanm%C4%B1%C5%9Flar_Loncas%C4%B1)\'nın beş
üyesi tarafından deniz ötesinden getirilen barut isimli patlayıcı bir
madde denenir. Büyük bir başarı sonrası simyacılar çalışma yaptıkları
bina ve bulundukları tüm sokağı havaya uçurular.

237 Su Düzlükleri\'nde gemisi bulunan tüm devletler Barut ticaretini
dururma kararı alıp, ortak olarak kullanılmaması konusunda beyan
verirler.

240 Anmas sahil bölgesinde hiçbir devlete ait olmayan ufak balıkçı
köylerini ve kasabalarını almaya başlar. 241 yılında ise bu duruma
Kralon Ticaret Cumhuriyeti ile çatışmaya girer. Büyük bir sürat ile daha
çevredeki diğer güçler cevap veremeden 12 gemilik büyük bir baskın ile
Utapan limanı Anmas\'ın eline geçtiği gibi, Cumhuriyet içerisindeki
birkaç aile lideri de kaçırılır. Çatışmalar neredeyse başladığı gibi üç
hafta içerisinde son bulur.

262 Ağçalan\'da düzenlenen Eas\'a adanmış festivalde bir grup büyücü,
festivale diğer krallıklardan gelmiş çok sayıda yöneticiyi ve
büyükelçiyi kaçırır. Büyük miktarda fidye talebi yaparlar. Büyücüler
yakalanamaz ve birkaç ay sonra tüm kaçırılanlar ölü bulunur. Tüm Su
Düzlükleri devletleri topyekün bir büyücü avı başlatırlar. Büyü
kullandığından şüphelenilen yüzlerce kişi linç edilerek veya yargısız
bir şekilde devletler tarafından öldürülür.

270 Dromnej - Tsanor arasında Birinci Tsanor Savaşı yaşanır. Anmas
Devleti\'nin Tsanor\'a büyük destek verisine karşın, Dromnej Tsalor
şehrini ele geçirir ve yüzyıl önce kaybettiği büyük limana tekrar sahip
olur.

298 - Bugün

## Dil

Sahil kesimlerinde yaşayanlar Yelbüken\'deki en kızıla çalan ten rengine
sahip topluluktur. Bu ırka genel olarak Onali denir. Konuştukları dil
ise gene aynı isimli anılır. Ortalama altı bir boya sahiplerdir.
Erkeklerde 160, kadınlarda yaklaşık 155 kadardır. Bölgedeki nüfusun üçte
birini oluştururlar. Genellikle tüm bölgede Bosnan konuşulur.

## Ekonomi

En önemli geçim kaynağı Anmas\'ta başlayan [Diyarlar
Yolu](/tr/wiki/Diyarlar_Yolu) ticaret yolu ile önce Tuz Yolu ticaret
yoluna bağlanan sonra da Karnak\'a kadar giden ekonomik ilişkilerdir.

Bunun dışında bölge zengin tarımsal beceriye sahiptir.

### **Bölgede Faaliyet Gösteren Şirketler**

#### *Güney Yelbüken Ticaret Şirketi*

[Anmas Krallığı](/tr/wiki/Anmas_Krall%C4%B1%C4%9F%C4%B1)'nda ticaret
yapan büyük tüccarların savaşlar nedeniyle bozulan işlerini dengelemek
amacıyla Anmas Kralı 2. Nekos'tan aldıkları imtiyazlarla birleşerek
kurdukları şirkettir. Liman kullanımlarında düşük vergi ve diğer
krallıklar ile yapılan özle anlaşmalar ile gümrük vergisi fırsatlarından
faydalanmak için kurulmuştur. Temel faaliyet alanları tarım ve değerli
taşlardır.

Bölge yöneticisi: [Korius Balbal](/tr/wiki/Korius_Balbal)

#### *Su Düzlükleri Maden Şirketi*

[Ladi Ticaret Cumhuriyeti](/tr/wiki/Ladi_Ticaret_Cumhuriyeti)'nde
merkezi bulunan Sazlık Birliği'nin Su Düzlükleri bölgesinde yaptıkları
ticari faaliyetler için kurdukları alt şirkettir. Temel faaliyet
alanları madenlerdir.

Bölge yöneticisi: [Gerda Işıkyayan](/tr/wiki/Gerda_I%C5%9F%C4%B1kyayan)

#### *Rebulan Şirketi*

[Mepis Krallığı](/tr/wiki/Mepis_Krall%C4%B1%C4%9F%C4%B1) kurucu
ailelerinden olan Rebulan Ailesi'nin şirketidir. Temel faaliyet alanları
tarım, kereste, ahşap ürünleri ve inşaattır.

Bölge yöneticisi: [Ferafil Rebulan](/tr/wiki/Ferafil_Rebulan)

#### *Takımyıldız Ticaret Ortaklığı*

[Kralon Ticaret Cumhuriyeti](/tr/wiki/Kralon_Ticaret_Cumhuriyeti)'nde
yer alan ticari ailelerden üçünün bir araya gelmesiyle kurulmuş
şirkettir. Temel faaliyet alanları madencilik ve değerli taşlardır.

Bölge yöneticisi: [Marcus Sertdiş](/tr/wiki/Marcus_Sertdi%C5%9F)

#### *Büyük Göl Anonim Şirketi*

[Göl Özgür Şehirler
Birliği](/tr/wiki/G%C3%B6l_%C3%96zg%C3%BCr_%C5%9Eehirler_Birli%C4%9Fi)
sınırlarında kurulan şirket, birlikte yaşayan insanların kazançlarını
birleştirerek daha büyük bir zenginlik yaratma çabalarının ürünüdür.
Hisseleri Birlik vatandaşlarına açıktır. Birlik\'in tanıtım
faaliyetlerini de bu şirket yürütür. Tarım, hayvancılık ve teknik
buluşların pazarlanması temel faaliyet alanlarıdır.

Bölge yöneticisi: [Lilda Nefes](/tr/wiki/Lilda_Nefes)
