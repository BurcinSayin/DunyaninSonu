# Dromnej Krallığı

[Su Düzlükleri](/tr/wiki/Su_D%C3%BCzl%C3%BCkleri) bölgesinde bulunan, askeri olarak güçlü büyük bir krallıktır.

## Tarihi

60 yılında Göl çevresinde toplanan yerleşkelerin ejderha saldırılarına
karşı savunma ihtiyaçları doğrultusunda kurdukları Dromnej İttifakı'ndan
doğmuştur. Bölgedeki en yüksek sayıda askeri milise sahip Dromnej
ailesinin önderliği kabul edilerek 62 yılında Dromnej Krallığı adını
almıştır.

Dromnej Kralı Antiganus ittifak içerisindeki yerleşke liderlerine karşı
hesap verilebilirliği kabul etmiştir. Kral Antiganus bunun karşılığında
yerleşkelerden adil bir vergi almayı ve savaş zamanlarında asker toplama
hakını kazanmıştır. Savaş açmak için on dört yerleşkenin oybirliğini
olması kuralı getirilmiştir.

Bu dönemde büyük bir şehir devleti olan Ağçalan'ın çevresindeki
yerleşkeleri ele geçirerek  [Mepis
Krallığı](/tr/wiki/Mepis_Krall%C4%B1%C4%9F%C4%B1) olarak yeniden
organize olmasıyla Büyük Göl çevresindeki bu iki krallık arasında zaman
zaman değişen toprak sınırlarıyla gerginlik dönemi başlamıştır.

17 yıl süren hükümdarlığından sonra yerine geçen oğlu Verveka, agresif
tavırlar sergileyerek sınır tacizleri oluşmasına sebep olarak gerginlik
dönemini kanlı döneme çevirecek olan olaylara zemin hazırlamıştır.

89 yılında Ağçalan valisinin öldürülmesi ile tacizler savaş boyutunu
almıştır. Dromnej krallığına bağlı yerleşkelerden bazıları Verveka'yı
suçlayarak savaşa milis göndermemişlerdir. Hem Mepis hem de Dromnej
krallıklarından bağımsızlıklarını ilan eden yerleşkeler de çatışmalarda
büyük hasarlar almışlardır.

94 yılında meydana gelen ve [Marganenth](/tr/wiki/Marganenth) ejderha
ailesinin tüm Su Düzlükleri'ne yayılan katliamıyla savaş bitmiştir. Daha
sonra [Virihan Krallığı](/tr/wiki/Virihan_Krall%C4%B1%C4%9F%C4%B1)
bölgeye stabil hale getirmiştir. 167 yılına kadar süren bu barış
döneminde Dromnej Krallığı eski ittifakı yeniden toparlayarak eski
sınırlarına yeniden ulaşır. Aynı şekilde Mepis Krallığı da büyür.

167 yılında Virihan Krallığı yıkılınca oluşan otorite boşluğu yeniden
Göl çevresinde bir savaş ortamı yaratır. Ancak sonuçlanmak bilmeyen
savaş on yılın ardından Dromnej ve Mepis Krallıklarının parçalanmasıyla
son bulur. Yeni oluşan devletler barışçıl bir politika sürerek uzun
süren bir sakinlik dönemi yaratırlar.

Dromenj Krallığı bir asır boyunca kendini yeniden toparlamaya çalışır
ancak yeni kurulan krallıklar ve devletler ile oluşan rekabet ortamı ve
Anmas Krallığı'nın etkisi altında olan Kan Martısı Koyu yüzünden bir
türlü başarılı olamaz. Dromnej Kralı Derkaver yaklaşık yüz yıl sonra
kaybettikleri limanı yeniden kazanmak ve ekonomik durumu düzeltmek için
bir savaş başlatır. Savaşın sonunda Tsanor şehrini ele geçirip buradaki
bağımsız devlete son verirler ve yeniden denize ulaşırlar.

Kendi limanlarına sahip olmalarıyla ekonomik durumda gözle görülür bir
düzelme görünür ve Dromnej Krallığı eski gücünün gölgesi kadar da olsa
kendini toparlar.

## Yönetim

Günümüzde krallık yaşlı Kral Derkaver tarafından yönetilmektedir. Yeni
ele geçirilen Tsanor şehrinin yerel ticaret temelli yöneticileri de
yönetimde söz hakkı sahibi olmaya başlasa da, krallık hala monarşi ve
onun atadığı memurlar üzerinden yönetilmektedir.

## Askeri Gücü

Bölgedeki en büyük kara gücüne sahip krallık kabul edilebilir. Ortasında
bulunduğu verimli topraklardan geleneksel bir şekilde ihtiyaç zamanı
çağrılan milisleri askeri olarak krallığa büyük bir avantaj sağlar.
Yüzlerce yıldır devam eden milis geleneği hala gündelik hayatın
parçasıdır. Kalite olarak yüksek olmasa da sayı olarak karşılarında
durabilecek bölgesel güç bulunamamaktadır.

