     

# Anmas Krallığı

[Su Düzlükleri](/tr/wiki/Su_D%C3%BCzl%C3%BCkleri) bölgesinde yer alan ve
[Yelbüken](/tr/wiki/Yelb%C3%BCken)\'in Derin Sular Denizi\'nde bulunan
en büyük limanını barındıran krallıktır.

Agresif bir şekilde sadece Anmas Limanı ve çevresinde değil, Derin Sular
Denizi\'ne bakan tüm sahil boyunca irili ufaklı çok sayıda kasaba ve
şehri de barındırırlar.

Kaptanlar ve ticaret aileleri çok etkili olsa da yönetici Yönetici
sülale olan Gümüştilki Ailesi üyeleri devleti kralları ve kraliçeleri
olarak yönetirler.

<figure>

<figcaption><a href="/tr/wiki/Dosya:Coat_of_arms-1.jpg"></a>
<p>Gümüştilki Aile Arması</p></figcaption>
</figure>

## Tarihi\[[](/tr/wiki/Anmas_Krall%C4%B1%C4%9F%C4%B1?veaction=edit&section=1)\]

[Sargas İmparatorluğu](/tr/wiki/Sargas_%C4%B0mparatorlu%C4%9Fu)
döneminde bir liman olarak işleyen kasaba, Büyük Ejder Savaşı'ndan sonra
oluşan otorite boşluğunda 63 yılında kendini bağımsız krallık ilan
etmiştir. Kasabanın yöneticisi olan Reis Oberus limanın işler kalmasını
sağlayarak ticaret çarklarının dönmesini sağlamış ve Anmas stratejik
lokasyonu sayesinde diğer devletlere karşı meşruiyetini sağlamıştır.

Kurnazlığı sebebiyle bölgeye özgü bir hayvan olan gümüş renkli tilkilere
benzetilen Oberus, Gümüştilki soyadını almış ve yöntimi monarşiye
çevirmiştir. Bölge devletleri olan ilişkilerinde kaygan bir diplomatik
ilişki kuran Oberus savaşlardan kaçınmış ve oğullarını ve kızlarını
çeşitli beyliklere ve krallıklara evlilik yoluyla gönderip kendisine bir
satranç tahtası yaratmıştır.

Oberus'un ardından yönetimi devralan Berto Gümüştilki, babasının
dehasını kullaranak krallık sınırlarını biraz daha geliştirmiş ve Tsanor
Devleti üzerinde büyük bir güç kazanmıştır. Kan Martısı Koyu'nun
üzerinde mutlak hakimiyet kazanan Anmas ve Tsanor uzun yıllar boyu çevre
devletlere koydukları vergiler ve gümrük ile hatırı sayılır bir güç
kazanmıştır.

Berto'nun ardından Gümüştilki ailesi bölgede yaşanan savaşlar ve ejderha
yıkımlarının arasında krallığın dağılmaması için üstün çabalar
harcamışlardır. Özellikle [Virihan
Krallığı](/tr/wiki/Virihan_Krall%C4%B1%C4%9F%C4%B1) yok olduktan sonra
bölgedeki güç dengesi [Göl Özgür Şehirler
Birliği](/tr/wiki/G%C3%B6l_%C3%96zg%C3%BCr_%C5%9Eehirler_Birli%C4%9Fi)
tarafına kaymıştır. Bu durumda Gümüştilki ailesi atalarından kalan çok
sayıda prens ve prenses yetiştirip çeşitli aileler ile ittifaklar
yaparak limandan kazandıkları gücü korumayı başarmışlardır.

241 yılında 2.Oberus başıboş durumda bırakılmış sahil şeridini ele
geçirip etki alanını büyütmek için bir fetih harekatı başlatır. Sonuç
olarak [Kralon Ticaret Cumhuriyeti](/tr/wiki/Kralon_Ticaret_Cumhuriyeti)
ile savaşır ve başarılı olur. 2. Oberus kurnazlığı yerine saldırgan
tutumu sebebiyle anıldığı için Gaddar Oberus olarak tarihe geçer.

Günümüzde limanlar üzerinden canlı bir ticaret hayatının sürdürülmesi ve
yüzyılı aşkın süredir yapılan ittifak evllikleri sebebiyle Su
Düzlükleri'nde etkili olan Gümüştilki ailesi ve Anmas Krallığı, [Dromnej
Krallığı](/tr/wiki/Dromnej_Krall%C4%B1%C4%9F%C4%B1) karşısında Tsanor'u
kaybetmesi ve batıdaki düşman Kralon Ticaret Cumhuriyeti yüzünden zor
zamanlar geçirmektedir.

