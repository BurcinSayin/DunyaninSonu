     


# Kutsal Rota Kardeşliği

[](#articleComments)


## İçindekiler

-   [1 Kutsal Rota Kardeşliği](#Kutsal_Rota_Kardeşliği)
    -   [1.1 Giriş](#Giriş)
-   [2 Tarihi:](#Tarihi:)
-   [3 Amaçları:](#Amaçları:)
-   [4 Kutsal Rota Kardeşliği Örgütlenmesi ve
    İçeriği:](#Kutsal_Rota_Kardeşliği_Örgütlenmesi_ve_İçeriği:)
    -   [4.1 Yol Gösteren ve Kardeşlik
        Konseyi](#Yol_Gösteren_ve_Kardeşlik_Konseyi)
-   [5 Diğer Topluluklara Bakış](#Diğer_Topluluklara_Bakış)
-   [6 İnanç](#İnanç)
-   [7 Monos Efsanesine Bakış](#Monos_Efsanesine_Bakış)
-   [8 NPCler](#NPCler)
-   [9 Oyunculara Tavsiyeler](#Oyunculara_Tavsiyeler)

## Kutsal Rota Kardeşliği\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=1)\]

### Giriş\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=2)\]

Bölgeye merkezi [Kuven
Krallığında](/tr/wiki/Kuven_Krall%C4%B1%C4%9F%C4%B1) bulunan [Balıkçı
Kardeşliği
Loncası](/tr/wiki/Bal%C4%B1k%C3%A7%C4%B1_Karde%C5%9Fli%C4%9Fi_Loncas%C4%B1)
tarafından gönderilmiş olan bu keşif grubu, birkaç hafta içerisinde
kendi görüşlerini, umutlarını ve inançlarını paylaşan insanların
kendilerine katılmaları ile büyüyerek bir Kardeşlik halini almıştır.
Kardeşlik üyeleri birbirleri ile konuşurlarken "kardeş" "yoldaş" gibi
eklentileri sık sık kullanırlar. Birbirleri arasındaki bağ ortak bir
hedef ve amaca hizmet etmekten doğduğu için oldukça kuvvetlidir.
Kardeşlik arasındaki görüş farklılıkları daima konuşma ve iletişim yolu
ile çözüme kavuşturulur.

Genel olarak Kanlı Martı Koyu ve civarındaki balıkçılar, tüccarlar,
kaşifler, denizciler ve maceracıların oluşturmuş olduğu bir
kardeşliktir. Amaçları yaklaşan kıyameti çok öncelerinde bilip veya
öğrenip "Kutsal Topraklar" a varmayı başarmış olan
[Sargaslıların](/tr/wiki/Sargas_%C4%B0mparatorlu%C4%9Fu) yolundan
giderek (Bu yolculuğa Son Yolculuk ismini vermişlerdir) Kutsal
Topraklar'a ulaşmayı başarmaktır. Bu yolculuk tıpkı Sargas'lıların
gerçekleştirmiş olduğu gibi deniz yoluyla gerçekleştirilecek olup,
Yelbüken'in görmüş olduğu en büyük gemilerden birinin inşaası bu
kardeşlik tarafından gerçekleştirilmektedir.

Gerçekleştirilecek yolculuk esnasında ve varış noktasında her türden
yeteneğe sahip insana ihtiyaç olacağından ötürü denizcisinden
çiftçisine, askerinden yöneticisine, avcısından aşçısına her türlü
uzmanlığa sahip kişi bütün Kardeşlik'in paylaşmış olduğu ortak amaca
hizmet ettiği sürece kendilerine bu Kardeşlik içerisinde yer bulabilir.

Kardeşlik, gerçekleştirecekleri bu yolculuk sonrasında varacakları
Kutsal Topraklar'da bir yerleşke kurulması gerekebileceği ve bu
yolculuğu gerçekleştirecek kişilerin yeterli becerilere sahip olmaları
gerektiği için kendi içindeki üyeleri özenle seçer. Kardeşlik'in yeni
üyelerini arasına katarken belirli kriterlere dikkat eder. Bunlar
üyenin;

-   Hangi iş alanında olursa olsun bu alanda uzmanlaşmış olması
-   İnançlarına sadık ve inancının getirmiş olduğu dini vecibeleri
    yerine getirme konusunda tutarlı olması
-   Kardeşlik'e potansiyel bağlılığı
-   Son Yolculuk esnasında sırasında kardeşlerine destek olabileceği
    becerilerini geliştirmesi ve yolculuğa hazırlık sırasında üstüne
    düşen görevleri yerine getirmesi

olarak özetlenebilir.

Gemide ayrıca bugüne kadarki ticari ve politik başarıları sebebiyle
seçilmiş olan, Kutsal Sargas Toprakları'na yol almaları ve Son Yolculuk
esnasında ve sonrasında ihtiyaç duyulacak malzemelerin tedarik
edilebilmesi amacıyla gerek politik gerek ise maddi anlamda katkıda
bulunan kişilerde yer alacaktır.

*"Sadece Seçilmişler, Son Yolcular'a katılıp Kutsal Topraklar'a ayak
basma hakkına ve lütfuna erişecekler"*

*                                                                       
                                                    Kors Yelken*

## Tarihi:\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=3)\]

Balıkçı Kardeşliği Loncası'nın yaklaşan kıyamete dair bilinmeyen bir
kaynak tarafından bilgilendirilmesinin ardından sadece bir kaç hafta
önce Kanlı Martı Koyu civarında kurulmuş olan bir kardeşliktir.

Ayrı bir isme sahip olsalar da kökleri Balıkçı Kardeşliği Loncası'na
bağlı olup bütün tanrılara eşit derecede saygı gösterilmesi gerektiği
öğretisini savunurlar. Buna karşın üyelerinin çoğunluğu özellikle
[Tarru](/tr/wiki/%C4%B0nan%C3%A7) dinine yakındır.

Av, Bereket ve Üreme Tanrıçası Tarru Paladin'i Osmond Işıkyol'un, ileri
gelen Kardeşlik üyelerinden Denizci Kors Yelken'e vermiş olduğu kutsal
görevin sonucunda kendisi ile birlikte görevlendirilen bir düzine
kardeşlik üyesi Kanlı Martı Koyu'na doğru yola çıkmıştır.

Kors Yelken ve yanındaki on iki kardeşi, Osmond Işıkyol'un belirtmiş
olduğu topraklara varışlarının ardından gerçekleştirmiş oldukları
araştırmalar, incelemeler ve keşifler sonrasında, ilk başta dedikodu
gibi gözüken kıyamet alametlerinin gerçekliğine dair yeterli bulguya
ulaşmışlardır. Bu bulgular üzerine yapmış oldukları daha detaylı
araştırmalar sonucunda ise Sargas'lıların bu topraklardan göç etmesinin
sebebinin de bu alametlerden haberdar olmaları olduğunu
düşünmektedirler.

Bu görüşlerini Balıkçı Kardeşliği Loncası ile paylaşan Kors Yelken,
kendi kardeşliğinin bir alt fraksiyonu olarak çalışacak bir kardeşlik
kurar, ve adını Kutsal Rota Kardeşliği koyar. Keşfettikleri bulguları ve
düşüncelerini, amaçlarını ve felsefelerini civardaki yerleşkeler ve
özellikle Kanlı Martı Koyu ile paylaşan Kardeşlik üyeleri, benzeri çok
az görülmüş bir hızda aralarına bir çok kardeş kazanmaya başlamış ve
kazanmaya devam etmektedir.

*"Kardeşlik, kan bağı kurduğunuz kişilerle değil, amaç ve inanç bağı
kurduğunuz kişilerle aranızda oluşan bir bağdır. "*

*                                                                       
                                            Baş Kalkan Kazak*

## Amaçları:\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=4)\]

Kutsal Rota Kardeşliğinin öncelikli amaçları;

-   Sargas'lıların göç etmiş oldukları Kutsal Topraklar'a gidiş yolunun
    net bir şekilde ortaya çıkarılması
-   Son Yolculuk'a katılmaya layık kişilerin tespit edilip Kardeşlik'e
    kazandırılması
-   Yolculuk için gerekli ihtiyaçların karşılanması ve temin edilmesi
-   Civardaki Sargas kalıntılarının keşfedilmesi, incelenmesi ve temin
    edilmesi

olarak özetlenebilir.

Bunun yanı sıra Kıyamet yaklaşırken inancı zayıf insanların inançlarını
güçlendirerek insanların son günlerinde ve bir sonraki dünyada
Tanrı'ların Lütfuna kavuşabilecekleri bir inanç seviyesine ulaşmalarını
sağlamaya çalışırlar.

*"Amaç üzerine bir sürü boş konuşma ve vaaz gerçekleştirmeye gerek yok.
Amaç, sıcacık yatağınızdan kalkıp neden güne erkenden başladığınızın
cevabıdır."*

*                                                                       
                                            Tüccar Omar*

## Kutsal Rota Kardeşliği Örgütlenmesi ve İçeriği:\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=5)\]

### Yol Gösteren ve Kardeşlik Konseyi\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=6)\]

Kardeşlik içerisinde net bir emir/komuta zinciri bulunmamasına rağmen
herkes "Yol Gösteren" lakabı ile anılan Kardeşlik'in kurucusu Kors
Yelken'in sözünü dinler ve onun direktifleri üzerine hareket eder.

Bütün kardeşlik örgütlenmelerinin kendi içlerinde oluşturmuş oldukları
bir hiyerarşi sistemi vardır, ve bu hiyerarşi tamamen işlevsellik ve
yetenekler üzerine kurulur. Din / dil / ırk / cinsiyet ayrımı
gözetmeksizin sadece pragmatik olarak kimin liderliği uygun görülürse
onun üzerinde uzlaşılır.

Kors Yelken ile birlikte diğer kardeşlik içi örgütlenmelerin
liderlerinin oluşturmuş oldukları Kardeşlik Konseyi, Kardeşlik'in
gidişatı ile ilgili kararlar alır ve bunları yine örgüt liderleri
aracılığı ile iletir.

Bu örgütlenmeler;

-   **Kaşifler:** Son Yolculuk rotasının belirlenmesi, yolculuk
    esnasında karşılaşılabilecek her türlü lojistik sorun ve diğer deniz
    sakinleri ile olan iletişimden sorumludurlar. Denizciler, tövbe
    etmiş korsanlar, balıkçılar genel olarak bu grubun üyeleridir.

<!-- -->

-   **Kalkanlar:** Kardeşlik üyelerinin gerek yolculuk öncesi, sırasında
    ve sonrasında güvenliğinden sorumlulardır. Çoğunluğunu eski ordu
    askerleri, paralı askerler ve dini örgütlerin silahlı güçleri
    oluşturur.

<!-- -->

-   **Tüccarlar ve Alimler:** Son Yolculuk'un gerçekleşmesi için
    yapıtaşı görevlerini üstlenen Tüccarlar, adı üstünde yolculuk öncesi
    ve sonrası gerekli malzemelerin tedariği, stoklama planlamaları,
    diğer şehirler ve kasabalardaki tüccarlar ile iletişim konularında
    görev alırlar.

<!-- -->

-   **Biraderler:** Kardeşlik'in dini grubunu temsil eden Biraderler,
    kasaba ve civarındaki yerleşkelerdeki insanların dini vecibelerini
    yerine getirmelerine destek olur, Kardeşlik'e alım törenleri
    sırasında etkin rol alır, Sargas kalıntılarından keşfedilen
    ürünlerin antik yazmalar ile incelenmesini gerçekleştirir. Kıyamet
    alametlerini inceler ve yorumlar.

<!-- -->

-   **İşçiler:** Örgütlenmeler içerisindeki en kalabalık grup olup Son
    Yolculuk esnasında ve sonrasında gerçekleştirilmesi gereken bütün
    yapıların kurulması, inşaası, düzenlenmesi ve kurulması aşamalarında
    aktif rol oynarlar.

<!-- -->

-   **Avcılar:** Son Yolculuk oldukça uzun geçmesi beklenen bir
    yolculuk. Bu sebeple sadece yolculuk esnasında alınan erzaklara bel
    bağlamamak gerekmekte. Avcılar, Son Yolculuk başlamadan öncesinde
    çevre yerleşkelerin ve yapıların gözlemlenmesi, yaban hayat
    içerisine girileceği durumlarda yol gösterecek olmaları ve gerekli
    durumlarda avlanarak gıda ihtiyacının giderilmesi konularında
    görevlidir.

*"Her insanın bir kaderi, bir yaratılış amacı, üstüne bastığı toprak
parçasına karşı bir hizmeti vardır. Önemli ve kutsal olan, kişinin
bunları keşfetmesi ve her gün bu uğurda yol alarak Seçilmişlik
mertebesine ulaşmasıdır"*

*                                                                       
    Birader Munir*

## Diğer Topluluklara Bakış\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=7)\]

Kardeşlik her topluluğa ve inanca, her ırka ve görüşe (Tanrı'lara şirk
koşacak eylem ve düşüncelerde olmadıkları sürece) saygı duyar ve gerekli
durumlarda destek verir. Bunun en büyük sebebi ise bu şekilde bir
davranışın Kardeşlik içerisinde belirlenmiş olan Dört Emir'in dışına
çıkacak bir eylem olmasıdır.

Özellikle Tekke'nin görüş ve araştırmalarına saygı duyarlar, Kıyamet'i
onlar ile neredeyse aynı şekilde yorumlarlar fakat aralarında "eylem
farklılığı" olduğunu belirtirler.

Yerel Halktan oldukça üye aralarına özellikle işçi olarak katılmıştır,
fakat üyeler genellikle sıradan halk ile aralarına bir mesafe koyarlar,
zira kendileri Tanrılar tarafından Son Yolculuk'a çıkabilmek adına
seçilmiş kişilerdir, sıradan halka karşı düşmancıl olmasa da bir üstten
bakma durumu söz konusudur.

Bunun yanı sıra Zümrüt Köşe Adaları'nda bulunan [Kırık Diş
Koyu](/tr/wiki/K%C4%B1r%C4%B1k_Di%C5%9F_Koyu) Kasabası sakinleri ile
yakın ilişkileri bulunmaktadır.

*"Yolun zorluklarına karşı birlikte durmak, onları tek başına
karşılamaktan çok daha kolaydır"*

*                                                                       
                                                  Alim Seprona*

## İnanç\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=8)\]

Kutsal Rota Kardeşliği içerisinde farklı bir çok dine mensup üye
bulunmaktadır, fakat Kardeşlik'in çoğunluğu Eas ve Tarru'ya ibadetlerini
daha sık gerçekleştirirler. Dini inanış olarak bütün üyelerden beklenen,
öncelikle Eas olmak üzere bütün tanrı inançlarına saygı duyulması ve
gerektiği noktalarda inanırlarına destek verilmesidir.

Kardeşlik'in içerisinde herhangi bir inanca sadık olmayan kişiler
bulunmamak ve girme istekleri kabul edilmemekle beraber, bu insanların
Kıyamet öncesinde doğru rehberlikler ve gözetimler ile inanç yoluna
döndürülerek Kardeşlik'e katılmalarının yolu açılması, Kardeşlik'in
amaçlarına destek vermesi, sonrasında da Kutsal Yolculuk'a katılmaya hak
kazanacak bir seviyeye gelirler ise Seçilmişler arasına katılabilirler.

*"Pusulası inanç olan gemiyi hiçbir fırtına durduramaz "*

*                                                                       
          Birader Munir*

## Monos Efsanesine Bakış\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=9)\]

Kutsal Rota Kardeşliği, bölgenin yerel halkı Eyter'liler ile
gerçekleştirmiş olduğu konuşmalar, yerel yazılı kaynakların
araştırılması ve tarihi kalıntıların incelenmesi sonucunda Yelbüken'in
bütün noktalarında halihazırda oldukça kaynakta değinilen Monos
Efsanesi'nin hiç bilinmeyen bazı yönleri üzerinde çalışmaya başlarlar.

Kardeşlik yerel halktan öğrendikleri, Monos Efsanesi üzerine yapılan
çalışmalar ve civar yerleşkelerden öğrenilen ekstra bilgiler ile Monos
Efsanesi'nin hiç bilinmeyen yönlerini ortaya çıkarttıklarını
düşünmektedir.

Kardeşlik'in inancına göre efsanelerde ismi geçen Monos isimli gezgin,
ki efsanelerinde kahraman olarak geçmektedir, Sargas'lıların Dünya
üzerinde gerçekleşecek Kıyamet'i öğrenmelerini sağlamıştır. Bu bilgiyi
edinen Sargas'lılar, kendi çalışmalarını Kıyamet'in tam olarak ne zaman
geleceği üzerine çalışmaya başlamış ve sonucunda bugün hala bilinmeyen
tarihe ulaşmıştır. Ardından, hepimizin bildiği Büyük Çekilme
gerçekleşmiş ve Sargaslılar bilinmeyen topraklara göç etmiştir.
Kardeşlik'e göre bunun sebebi, Sargaslıların göç etmiş oldukları
topraklarda yeni bir yerleşim yeri kurmalarının oldukça uzun bir süre,
hatta belki de ömürler süreceğini düşünmeleridir.

Günümüzde yaşanan Kıyamet Alametleri de göstermektedir ki,
Sargas'lıların tespit etmiş olduğu gün yakındır ve gelmek üzeredir.
Monos'un insanlığa ve Sargas'lılara yüzyıllar önce gerçekleştirmiş
olduğu uyarıyı dinlemenin zamanı Kardeşlik'in aracılığı ile Yelbüken'de
Seçilmiş olan insanlara gelmiştir.

*"Kahraman Monos, yanlış zamanda yanlış insanlar ile bilgeliğini
paylaşan talihsiz bir ruhtu. Bu hatayı düzeltmek ve bilgisiz olanı
bilgilendirmek, biz Eyter'lilere ve Kardeşlik'e düşer!"*

*                                                                       
                                      Eyter Temsilcisi Hild*

## NPCler\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=10)\]

**Kors Yelken:**   Kırklı yaşlarının sonlarında, kel, geniş omuzlu, 1.60
boylarında ve yaşını göstermeyecek kadar dinç, yapılı bir vücuda sahip.
Geçmişinde askeri donanma tecrübesi olup sonrasında bilinmeyen
sebeplerden ordudan ayrılıp denizciliğe başlamış bir adam. Kendisini
yakından tanıyan kişiler, aynı zamanda deniz üzerinde bir çok keşif
gerçekleştirdiğini de bilmektedir. Balıkçı Loncası Kardeşliğinin
içerisinde uzun yıllar görev almış biri olup, Tarru Paladini Osmond
Işıkyol'un çok yakın bir arkadaşıdır. Sakin ve neşeli bir mizacı olup,
Kardeşlik üyelerinin her biri için bir "baba" figürü olarak görülür.
Kendisine nasıl hitap edildiğine hiç aldırmaz, çevresindeki herkese
elinden geldiğince yardımcı olmaya çalışır.

**Baş Kalkan Kazak:**  Otuzlu yaşlarında oldukça fit bir vücuda sahip,
kızıla çalan saçları ve her gün ilk işi düzelttiğinden şüphelenilen kısa
sakalı ile dikkat çekmektedir. Eski bir Anmas'lı paralı asker olan
Kazak, geçmişine dair çok bir bilgi paylaşmasa da geçmişine dair bir
pişmanlığı olduğu geçmişinin konusu açılmaya çalışıldığında belli
oluyor. Bütün güvenlik ve askeri gücün başında olan Kazak, görevinin
gereğinin getireceği düşünülen ciddiyetten oldukça uzak, espritüel ve
özgürlükçü bir karaktere sahiptir. Bununla birlikte Kalkanlar
içerisindeki düzene ve disipline oldukça önem verir.

**Tüccar Omar:** Sonçıkış Kasabası'ndan Tüccar Omar, Kardeşlik'e oldukça
kısa süre önce katılmış birisi olup, Kardeşlik'in bütün tüketim ve
üretim ihtiyaçlarının kontrolünü ve teminini sağlayan, yetişemediği
yerlerde ise diğer Tüccarlar'ı doğru bir şekilde yönlendirmekle görevli
kişidir. Kardeşlik içerisinde inancının sahiciliği oldukça sorgulansa da
gerçekleştirmiş olduğu başarılı anlaşmalar ve işbirliklerini Kardeşlik
içinde hiç kimse reddedememektedir. Yirmili yaşlarının başında oldukça
kısa bir adam olan Omar, kısa siyah saçları ve çelimsiz yapısı sebebiyle
dış görünüş açısından hiçbir dikkat çekici özelliğe sahip olmasa da,
ilgisini çeken bir konu olduğunda gözlerinin aldığı şekil bir kere
görenin asla unutamayacağı bir ifadedir.

**Birader Munir:** Sıkı bir Tarru inanırı olan Birader Munir, Kardeşlik
içerisindeki dini aktivitelerin, törenlerin ve ibadetlerin doğru bir
şekilde gerçekleşmesinden sorumludur. Bununla birlikte yeni Kardeşler'in
adaptasyonu ve kabul törenlerini de kendisi veya yönlendirmiş olduğu
diğer Birader'ler gerçekleştirir. Diğer dini tarikat ve örgütlenmeler
ile de sıkı bir iletişim halinde olan Munir, bulunan Sargas kalıntıları
ve bilgilerinin ilgili Yelbüken'deki fraksiyonlara iletilmesinden de
sorumludur. Özellikle Aydınlanmışlar Loncası ile yakın ilişkileri
bulunmaktadır. Yirmili yaşlarının sonunda sarı kısa saçları olan
yakışıklı bir adamdır.

**Alim Seprona:** Sargas tarihi üzerine uzun süreli bilimsel
araştırmaları ile tanınan ve birçok Sargas tarihi bölgelerinin kazı /
keşiflerini gerçekleştirmiş olan Seprona, [Aydınlanmışlar
Loncası](/tr/wiki/Ayd%C4%B1nlanm%C4%B1%C5%9Flar_Loncas%C4%B1)
içerisindeki araştırmalarına son verip Kardeşlik'e katılmış olan bir
kadındır. Sarı saçlı, beyaz tenli ve uzun boylu oldukça güzel bir kadın
olan Seprona, kendi araştırma ekibi ile Kardeşlik'e katılmış ve katılmış
olduğu ilk günden beri Sargas kalıntılarını incelemeye başlamış, yerel
halk ile iletişimini güçlendirdikten sonra özellikle Monos Efsanesi
üzerine onlar ile fikir alışverişleri yapmış, diğer Alimler ile
keşiflerini raporlayıp Kıyamet Alametleri ismi verilen olayları takip
etmeye başlamıştır. Tam bir kitap kurdu olan Seprona, özellikle Munir ve
Gunnar ile yakın bir arkadaşlığa sahiptir.

**Eyter Temsilcisi Hild:** Kardeşlik'in yerel halkın kültürel temsilcisi
olarak atamış olduğu Hild, aynı zamanda bir Avcı'dır. Doğuştan Eyter'lı
olan, fakat sonrasında ailesi ile birlikte Gölbozan Kasabası'na taşınan
Hild, kısa bir süre sonrasında Balıkçı Kardeşliği Loncası'na
katılmıştır. Kors Yelken ile uzun süreli bir arkadaşlığı olan Hild, Kors
Yelken'in gerçekleştirmek ile görevlendirildiği kutsal görevi öğrendiği
anda onunla beraber yola çıkan gruba katılmıştır. Kasabadaki görevi
Eyter yerel halkı ile Kardeşlik arasındaki bağların kuvvetlendirilmesi
ve yerel halkın ihtiyaçları durumunda Kardeşlik'in eyleme geçebileceği
durumlarda Kardeşlik üyelerini görevlendirmektir. Kıvırcık siyah saçlı,
koyu tenli ve uzun boylu, kırklı yaşlarının sonunda bir kadındır.

## Oyunculara Tavsiyeler\[[](/tr/wiki/Kutsal_Rota_Karde%C5%9Fli%C4%9Fi?veaction=edit&section=11)\]

Eğer;

-   Deniz, gemi ve korsanlık oyunlarından hoşlanıyorsanız
-   Araştırma ve keşif oyunları tam benlik diyorsanız
-   Önüme çıkan her engeli şiddetle çözmeliyim demiyorsanız
-   Sargas tarihini ve bilinmeyen yönlerini keşfetmek istiyorsanız
-   Bir sürü NPC tanımak ve onların kim olduklarını hatırlamak benim
    için sorun değil diyorsanız
-   Bir çok çeşit meslekten (aşçı, tüccar, berber, kumarbaz, bard vb.) 
    karakterler oynamak istiyor ama şu ana kadar oynayabileceğiniz bir
    alan bulamadıysanız

Bu faction tam sizin için diyebiliriz.

Kategoriler

-   [Kategori](/tr/wiki/%C3%96zel:Kategoriler):
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


