     


# Songörü Tarikatı

[](#articleComments)


<figure>

<figcaption><a
href="/tr/wiki/Dosya:Song%C3%B6r%C3%BC.jpg"></a></figcaption>
</figure>

## İçindekiler

-   [1 Songörü Tarikatı](#Songörü_Tarikatı)
-   [2 İnancın Doğuşu](#İnancın_Doğuşu)
-   [3 **Tarikat Üyeleri ve
    Beklentiler**](#Tarikat_Üyeleri_ve_Beklentiler)
    -   [3.1 ***Kıyamet Sözcüleri***](#Kıyamet_Sözcüleri)
    -   [3.2 ***Adalet Tugayı***](#Adalet_Tugayı)
    -   [3.3 ***Ahir Bekçileri***](#Ahir_Bekçileri)
-   [4 **Söz Malikanesi ve Düş
    Bahçesi**](#Söz_Malikanesi_ve_Düş_Bahçesi)
-   [5 ***Oyunculara Öneriler***](#Oyunculara_Öneriler)

## Songörü Tarikatı\[[](/tr/wiki/Song%C3%B6r%C3%BC_Tarikat%C4%B1?veaction=edit&section=1)\]

Songörü Tarikatı, insanları hem fiziksel hem de zihinsel olarak dünyanın
sonuna hazırlamayı amaç edinmiş dini bir oluşumdur. Sonun geldiği
fikrine dayanarak günaha el uzatanlara engel olur. Kaos ve umutsuzluğun
yerini, Tanrı sevgisi ve ibadet ile doldurmaya çalışır. Çünkü Songörü
Tarikatına dahil olan herkes, yaklaşan kıyamete toplumların vereceği
tepkinin ve son yolculuktan önce erdem barındıran bütün hareketlerin
Tanrılar tarafından görüleceğine inanır.  Yani Eas'ın kapılarından
geçerek sonsuz mutluluğa ulaşmanın anahtarı, dünyanın son günlerini
erdemli ve yaradanlara layık bir biçimde yaşamaktan geçtiğini
düşünürler.

## İnancın Doğuşu\[[](/tr/wiki/Song%C3%B6r%C3%BC_Tarikat%C4%B1?veaction=edit&section=2)\]

***''Bulutlar göğü gizlerse, o gün yağmur doğar***

***Dalgalar yükselirse, ardından fırtına çıkar***

***Ölüm yaşamın ayrılmaz gölgesidir***

***Attığın her adım taşıdığın bedeldir***

\
Kıyamet ve öte dünya insan aklı için bir gizemdir. Songörü tarikatı,
insan aklındaki sisleri temizlemek ve öte dünyaya dair soruları
cevaplamak adına dünyayı yorumlar. Tanrıların insanlara verdiklerini,
insandan aldıklarını ve öğütlerini anlayarak, dünyanın insandan
beklentilerini açığa çıkarmayı arzular. Songörü Tarikatının bütün
çabası, Tanrıların bilinen dünyada bıraktıkları izleri takip ederek, öte
dünyada bizi bekleyen hayatı anlamak ve buna hazırlanmak üzerinedir. Öte
dünyaya geçiş için kısıtlı zaman kaldığı ve henüz insanlık bu sürece
hazır olmadığı için; Songörü Tarikatına üye olan herkes, bir insanın tek
başına yapamayacağı kadar büyük eylemleri, birlik olmanın yarattığı güç
ile kısalan ömürlere sığdırmaya çalışır.

\

***''Eas'ın bahçesindeki günlerimiz sayılı. Sınanmak için geldiğimiz bu
dünyaya veda edeceğimiz vakit geldi. Ağzımızdan çıkan her söze ve
zihnimize yerleşen her düşünceye değer biçilecek gün yakın. Siz siz
olun, bu dünyadaki son günlerinizi yaradana yakın geçirin. Çünkü artık,
duasız geçen bir gün bile israftır.''***

## **Tarikat Üyeleri ve Beklentiler**\[[](/tr/wiki/Song%C3%B6r%C3%BC_Tarikat%C4%B1?veaction=edit&section=3)\]

***''Yaşarken beraberiz lakin ölüm bizi ayıracak son çıkıştır.''***

*Tarikatın bütün üyeleri insan olmak ve erdemli olmak üzerine düşünmek
ile sorumludur.*

*Çünkü insan olmak, nefes almak ve bilinç sahibi olmak bir
sorumluluktur. Yaşam özenle taşınması gereken bir yüktür. Aldığımız her
nefes bize bu yükü hatırlatan bir yeminden ibarettir.*

*Bütün üyelerin bunun farkında olması ve katkıda bulunması beklenir.*

### ***Kıyamet Sözcüleri***\[[](/tr/wiki/Song%C3%B6r%C3%BC_Tarikat%C4%B1?veaction=edit&section=4)\]

İnsanlığın bu dünyadaki son sınavı kıyamettir ve iyi anlaşılmalıdır.
Alametler, eski öğretiler ve tanrıların sözleri incelenmelidir.

Kıyameti anlamadan ve buna hazırlanmadan Tanrılara layık olamayız
düşüncesi tüm tarikata hakimdir.

Bu yolculukta insanlığa katkı sağlamak isteyen ve dünyayı okuma
becerisine sahip tarikat üyeleri Kıyamet sözcüsü görevini üstlenir.
Kıyamet sözcüleri, tarikatın sahip olduğu bilgiyi halk ile paylaşır,
insanları doğru yola çekmeye çalışır ve öte dünyayı anlaşılabilir hale
getirmek için ömürlerinin sonunu bu işe adarlar.

***''Bu dünyayı, bizleri Tanrılar yarattı. Bize ipuçları ve fikirler
verdiler. Daha fazlasını hayal edebilmemizi sağladılar. Aynı şekilde,
ölümü ve kıyameti bize bahşettiler. Hayatımız boyunca karşılaştığımız
bütün sınavlar ve engeller gibi bu iki kavram da insana aittir. Red
edilemez. Bize verilen bütün fikirler anlaşıldığında, öte dünyaya ait
bütün gizemler de çözülecektir. Çünkü var olan her şey göklerden geldi
ve bütün kavramlar kardeştir.''***

    Bu grubun temel amacı, Tarikatın öğretilerini insanlara aktarmak ve öğretilerin dilini geliştirmektir.

\

### ***Adalet Tugayı***\[[](/tr/wiki/Song%C3%B6r%C3%BC_Tarikat%C4%B1?veaction=edit&section=5)\]

Tarikatın ve insanlığın önündeki engelleri kaldırmak için Tanrılara
yemin etmiş bir grup askerden oluşmaktadır. İdealler ve tarikatın
düsturları üzerine düzeni sağlamayı arzulayan herkese eğitim verme
sorumluluğunu üstlenmişlerdir.

> Tarikatın fikirlerini veya tanrıların sözlerini yaymak gibi bir
> görevleri yoktur.

    Bu grubun tek amacı, tarikat üyelerini korumak ve insanlığın doğru yolda ilerlediğinden emin olmaktır.

\

### ***Ahir Bekçileri***\[[](/tr/wiki/Song%C3%B6r%C3%BC_Tarikat%C4%B1?veaction=edit&section=6)\]

Songörü tarikatı üyeleri, kendilerini fiziksel dünyadaki görevlere
adadıkları kadar öte dünyadaki görevlerine de adarlar. Tanrıları memnun
etmek, ruhlarını öğretiler ile beslemek, manevi dünyanın sunduğu bütün
bilgi ile zihinlerini kuşatmak...

Ahir bekçileri, eski metinleri okur ve bulur. Tanrılara adak adar,
düzenli olarak ritüeller hazırlayarak göklere seslerini ve arzularını
taşımaya çalışırlar. Songörü tarikatının ruhunun bir temsilcisidir ahir
bekçileri.

Fiziksel dünyanın sınırlarından sıyrılarak, insanın ruhani formunun
açığa çıkmasını ve ibadetlerin daha etkili bir biçimde
gerçekleştirilmesini sağlmak için ortaya çıkmış bir gruptur.

    Bu grubun temel amacı, ibadetin niteliklerini geliştirmektir.

\

## **Söz Malikanesi ve Düş Bahçesi**\[[](/tr/wiki/Song%C3%B6r%C3%BC_Tarikat%C4%B1?veaction=edit&section=7)\]

Şehrin sınırında kalan malikanede, tarikat üyeleri fikirlerini paylaşır
ve ibadetlerini gerçekleştirir. Her hafta buluşmalar düzenlenir ve
insanlar kaynaşır.

Buluşmalar ve sohbetler tarikat için en önemli etkinliklerden biridir.

Üye olsun veya olmasın, kıyamet koşullarında insanların mutsuz veya
ümitsiz olması çok doğaldır. Buluşmalarda bunun önüne geçmek, bir derdi
olan varsa bunu çözüme kovuşturmak ve insanların huzurunu sağlamak ön
plandadır.

Buluşmalar sırasında ve sonrasında, malikane bütün inanırlara açıktır.
Buluşmalar kadar sık yapılmasa bile haftada en az 1 kere esirkoru
yakınlarındaki Düş Bahçesinde ibadet edilir. Bu ibadetler daha az
konuşma içerir ve genellikle Ahir Bekçilerinin yönettiği ritüeller ile
sonlandırılır.

Düş bahçesi, herhangi bir duvarı olmayan, doğa ile iç içe tasarlanmış,
zaman içerisinde restore edilerek yeni bir görünüme kavuşturulmuş eski
bir sunaktır. Tarikat üyelerinin bağışları ile çevresine ufak bir bahçe
ve çardak yerleştirilmiş, Songörü tarikatına ayırılmış bir inanç
merkezidir.

## ***Oyunculara Öneriler***\[[](/tr/wiki/Song%C3%B6r%C3%BC_Tarikat%C4%B1?veaction=edit&section=8)\]

Oyunculardan en büyük beklenti, temelleri yukarıda yazılmış bu inancı
geliştirmek olacaktır. Diğer oyunculara ve oyuncu dışı karakterlere,
sahiplenme ihtimali olan fikirler ve düşünceler yaratmak tarikatın en
büyük amacıdır.

Etkinlik boyunca çeşitli ritüeller düzenlemek ve dini bir inanışı somut
kılacak bütün fiziksel öğeleri yaratmak (metin, ibadet hareketleri ve
mitik masallar) katılımcıların keyfini katlayacaktır.

Dini fikirler yaratan, bunları diğer karakterler ile paylaşan, ikna gücü
yüksek karakterler her zaman tarikatın ideallerini besleyecektir.

***\''Savaşı bitiren Kıyamettir, İnsanlığı bitiren ise dinmez
arzuları...''***

Kategoriler

-   [Kategori](/tr/wiki/%C3%96zel:Kategoriler):
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


