     


# Anmas Ticaret Koalisyonu

[](#articleComments)


## İçindekiler

-   [1 Anmas Ticaret Koalisyonu - Günbatan
    Teşkilatı](#Anmas_Ticaret_Koalisyonu_-_Günbatan_Teşkilatı)
    -   [1.1 Giriş](#Giriş)
    -   [1.2 Amaçlar](#Amaçlar)
    -   [1.3 Tarih](#Tarih)
    -   [1.4 Anmas Ticaret Koalisyonu, Günbatan Teşkilatının
        yapılanması](#Anmas_Ticaret_Koalisyonu,_Günbatan_Teşkilatının_yapılanması)
        -   [1.4.1 Resmi Üyeler](#Resmi_Üyeler)
            -   [1.4.1.1 Elçi](#Elçi)
            -   [1.4.1.2 Sekreter](#Sekreter)
            -   [1.4.1.3 Elçi Vekili](#Elçi_Vekili)
            -   [1.4.1.4 Yerel Görevlilerde
                Aradıklarımız:](#Yerel_Görevlilerde_Aradıklarımız:)

## Anmas Ticaret Koalisyonu - Günbatan Teşkilatı\[[](/tr/wiki/Anmas_Ticaret_Koalisyonu?veaction=edit&section=1)\]

***"Para, her çözümün ilk adımı"***

*- Triopas Altınkese*

### Giriş\[[](/tr/wiki/Anmas_Ticaret_Koalisyonu?veaction=edit&section=2)\]

Ticaret ve Denizcilik temelleri üzerine inşa edilmiş [Anmas
Krallığı](/tr/wiki/Anmas_Krall%C4%B1%C4%9F%C4%B1)'nın kuruluşundan beri
var olan Anmas Ticaret Koalisyonu, bölgeye savaş yaralarının sarılması,
refahın yükseltilmesi ve kalıcı barışın sağlanması için yapılması
gerekenlere destekleyebileceği en iyi şekilde, para ile, yardıma
gelmiştir.

### Amaçlar\[[](/tr/wiki/Anmas_Ticaret_Koalisyonu?veaction=edit&section=3)\]

\- Bölgedeki uzun süreli yıpranmışlık ile kaynak ve üretimin ortak bir
havuza toplanmadan başa çıkılması namümkündür. Bu dalların örgütlenmesi
ile planlama, hazırlama ve uygulama arasındaki sürecin oluşturulması,
israfının engellenmesi gereklidir.

\- Savaş öncesi ve sonrası yaşananlar Krallığımız üzerine yanlış bir
algıya sebep olmuştur. Bu hatalı öngörünün yıkılması, asıl amacımızın
birlikte çalışarak uzun ve her taraf için kârlı ilişkiler yürütülmesi
olduğunun yerliler tarafından anlaşılması sağlanmalıdır.

\- [Dronmej](/tr/wiki/Dromnej_Krall%C4%B1%C4%9F%C4%B1) ile yapılan
anlaşma sayesinde bölgeye getirilmiş barış ve huzur durumunun
bozulmasına sebebiyet verebilecek tehditlerin durdurulması için,
[Eyterlilerin](/tr/wiki/Eyterliler) ihtiyaç duyabileceği malzeme ve
iletişim ağı hizmetini sunulmalıdır.

\- Yeni gelir kaynağı oluşturacak imkanların tespit edilmesi ve yapılmış
olan anlaşmalar ve işletmelerden gelen getirilerin devamlılığının
sağlanması, koalisyonun bölgede varlığını devam ettirebilmesi için
şarttır

### Tarih\[[](/tr/wiki/Anmas_Ticaret_Koalisyonu?veaction=edit&section=4)\]

İlk Kral Oberus en çok kurnazlığı ve diplomatik zekası ile hatırlansa da
unutulmaması gereken erdemi ön görüşlülüğüdür.
[Sargaslılar](/tr/wiki/Sargas_%C4%B0mparatorlu%C4%9Fu) Oberus'u Anmas
Limanı Reisi olarak atamıştı. Reis Oberus buradaki gemi ve şirket
sahiplerinin iç didişmelerini en aza indirip, ticari akışının
devamlılığını sağlayacak bakımların takipleri ve oluşabilecek yeni
durumlarda insiyatif alarak statükoya geri dönüşten sorumludur. Anmas'ın
kuruluş temelleri Sargaslıların göçünden oluşan ticaret boşluğunu
doldurmak üzerinde kurulmuştu.

Reis Oberus'un aldığı ilk eylem yerli tüccarların, lokal olarak
birbirleriyle yarışmaları yerine çevredeki ticari boşlukları tespit
ederek doldurmaları için Anmas Ticaret Koalisyonunu kurmuştur. Koalisyon
ilk başkan Kernald Yıldızgezen liderliği ve bölgenin en büyük limanına
sahip avantajı ile birlikte, Çelik Kervan ve Tuz Yolu'nun ulaşamadığı
yerleri tespit edip buralara deniz yoluyla bağlantı kurmuştur. Buradaki
maun ve abanoz gibi diğer iklimlerde yetişmeyen ağaçlardan, türlü
kimyasal birleşimlerde kullanılan akamber gibi ürünlerin diğer
coğrafyalara ulaşmasını sağlayıp bölgede üretilmeyen araçlardan,
bulunamayan gıda veya değerli ürünlere kadar çeşitli ürünleri bölgeye
ilk varış noktası haline gelmiştir.

[Sargas Göçü'nde](/tr/wiki/B%C3%BCy%C3%BCk_B%C4%B1rakma) bütün donanma
ve kaptanlar göçe katılmamış, kalmayı tercih edenler olmuştu. Bu gücün
etrafa dağılmasını önlenerek, Derin Sulardaki korucu güç hale gelmesinin
ve Koalisyon ile yakından çalışarak Anmas'ın ticari çıkarlarının
korunmasının temelleri bu dönemde atılmıştır.

247 yılında Koalisyon, başkan Triopas Altınkese ve dönemin Kralı 2.
Oberus ile anlaşmasıyla yeniden yapılandırılmıştır. Temel olarak Kralın
ticaret üstündeki merkez etkisini azaltıp, yerel örgütlerin yürütme
sınırlarını genişleterek daha özerk hale getirilmiştir ve Koalisyon bu
küçük devletler ile Krallığın arasında ticari, iç politik hususların
tartışılıp, ortaklaşarak planlandığı ve yürütüldüğü iletişim kanalına
dönüşerek günümüzdeki halini almıştır.

### Anmas Ticaret Koalisyonu, Günbatan Teşkilatının yapılanması\[[](/tr/wiki/Anmas_Ticaret_Koalisyonu?veaction=edit&section=5)\]

Yönetim üçlüsü olarak bilinen Elçi, Sekreter ve Elçi Vekili, Kral
Konseyi tarafından atanan ve direkt bağlantılıdırlar ve sadece bu
düzeyde bulunanlar resmi görevli olarak tanımlanır.

Kalan yapılanma ise yerel görevli olarak belirtilir. Burada
zanaatkarlar, taşıyıcılar ve resmi üyelerin günlük işlerinde yardımcı
olması için tutulmuş kişilerdir.

Koasliyon doğasından ötürü teşkilatlandırma kurduğu yerlerde şirket gibi
yürütülür. Bu sebeple küçük bölgelerde güvenlik paralı asker grupları
tarafından yürütülür.

#### Resmi Üyeler\[[](/tr/wiki/Anmas_Ticaret_Koalisyonu?veaction=edit&section=6)\]

##### Elçi\[[](/tr/wiki/Anmas_Ticaret_Koalisyonu?veaction=edit&section=7)\]

Yapılabilecek ticari anlaşmalar veya Krallık adına diplomatik görüşme
yapılacak tarafa resmi olarak temas eden ilk kişidir. Bu kişilerin yerel
düzeydeki anlaşmalarda şartların belirlenmesinde ve son karar alma
imkanı vardır. Krallığın bölge temsilcisi olmasından ötürü yerliler ile
iyi ilişkiler sağlaması elzemdir.

Günbatan kasabası Elçisi Florentis Rüzgar'dır. İleride gelen bi tüccar
ailesinin ferdi olarak daha önce Kara Demir ve Chados da elçi olarak
görev yapmış Florentis Bey, ileri yaşına rağmen mesleğinden
kopamamıştır. Sadakati ve derin tecrübesi bu görevde farklı bir adayın
düşünülmesine yer açmamıştır. Nazik üslubu ve uzun ak sakalının
arasından gelen yumuşatıcı sesiyle, yaptığı görüşlerin haykırışlar ile
şiddetlenen öfke savaşlarına dönmesine engel olur, tıpku kendisine
verilen görevin gerektirdiği gibi.

##### Sekreter\[[](/tr/wiki/Anmas_Ticaret_Koalisyonu?veaction=edit&section=8)\]

Elçinin için yapacağı görüşmeleri ve yazışmaları takip edip gerektiğinde
tercüman görevi üstlenen, elçinin günlük kısıtlı vaktinin yönetimini
yapan, yerel teşkilatın yaptıklarını kayıt altında tutarak gelirlik
raporu çıkaran kişidir.

Dacolm Mivet, yıllarca Florentis Bey ile çalıştığı için ilk tercihi
olmuştur. Gençliğinde [Karnak](/tr/wiki/Karnak) ve
[Tirit](/tr/wiki/Tirit_Krall%C4%B1%C4%9F%C4%B1) de eğitim alarak pek çok
dil ve muhasabe öğrenmiş Dacolm, biraz görevinden biraz da kendi isteği
ile pek görülmeyen birisidir. Yıllarca kağıda sığdırmak için küçükcük
yazısından ötürü hızlıca eskittiği gözlerinde görme kaybı yaşadığı için
yanından hiç ayırmadığı tek mercek bi gözlüğü var

##### Elçi Vekili\[[](/tr/wiki/Anmas_Ticaret_Koalisyonu?veaction=edit&section=9)\]

Elçi tarafından yapılan imzalanmış anlaşmalardan ötürü Koalisyon yerli
üretici, taşıyıcı ve satıcılar ile sürekli iletişim ve destek
halindedir. Bu kişi veya şirketlerin ihtiyaç duyabileceleri maddi,
malzeme, koordinasyon gibi konularda yardımcı olan, Koalisyon işlerinin
yürütülmesinden sorumlu oluşabilecek küçük sorunların büyümemesi için
insiyatif alarak büyümelerine engel olması beklenen saha adamıdır.

Syneros Falier diğer resmi görevliler arasında en çok gençliği ile öne
çıkmaktadır. Hırsı ve tez canlılığı Florentis Bey'in sakinliğinin
dengesini sağladığı bariz. Özellikle Günbatan ve çevresinde görülmesi en
mümkün olan görevlidir. Her sabah tazelediği sakal traşı, her gün
değişen parfümü ve renkli giyinmesiyle para kokan tüccar izlenimi
vermektedir. Sözlerini bala bulaması, her kuruşun pazarlığını yapması bu
algıyı desteklemekte.

##### Yerel Görevlilerde Aradıklarımız:\[[](/tr/wiki/Anmas_Ticaret_Koalisyonu?veaction=edit&section=10)\]

**Hırs:** Koalisyon ve teşkilatları varlığını sürdürebilmek için kâr
etmek zorundadır. Sadece bu durum sağlandıkça Anmas'ın çıkarlarını
koruyabilir. Bu sebeple sürekli yeni gelir fırsatları kovalanmalıdır.
İşinizin devamlılığını sağlayacak olan budur.

**İnsiyatif ve iş bitiricilik**: Koalisyon ve Anmas çıkarlarının tersine
durumların oluşması mümkün. Üyelerden beklenen bu durumların büyüyüp
resmi görevlilerin önüne gelmeden çözebilmeleri beklenmektedir. Limanda
taşınmayı bekleyen bir malın kaybolması, iş birliği yapılan bi
zanaatkardan haraç kesilmesi, vb gibi durumlarda durumun detaylı
incelenerek yereller ile ilişkileri bozmadan çözülürse, resmi görevliler
daha önemli sorunlarla ilgilenebilecektir. Bu sayede Koalisyonun
gelirliliği yani sizin kazancınız yükselecektir.

**İç koordinasyon:** Koalisyon yapısı yıllarca önce kurulmuş olup pek
çok başarıya imza atmıştır. Bu yapının işleyebilmesi için en tepeden en
alta kadar her görevlinin birlikte çalışmaya özen göstermesi gereklidir.
Yapacaklarını ve yaptıklarını bildirmesi, yardıma ihtiyaç duyan diğer
görevlilere yardımcı olması bütün yapının sağlıklı yürütülmesini
sağlayacaktır.

**Sadakat:** Anmas'ın temsil edildiği unutulmamalıdır. Anmas
Krallığı'nın imajına zarar verilecek hareketlerden kaçınılmalıdır.
Görevliler sadık oldukları kadar ödüllendirileceklerinin farkında
olmalıdır.

Kategoriler

-   [Kategori](/tr/wiki/%C3%96zel:Kategoriler):
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


