     

[](/tr/wiki/Dromnej_Diplomatik_Misyonu?veaction=edit)

# Dromnej Diplomatik Misyonu

[](#articleComments)

[Değiştir](/tr/wiki/Dromnej_Diplomatik_Misyonu?veaction=edit)

-   [Kaynağı değiştir](/tr/wiki/Dromnej_Diplomatik_Misyonu?action=edit)
-   [Geçmiş](/tr/wiki/Dromnej_Diplomatik_Misyonu?action=history)
-   [Talk
    (0)](/tr/wiki/Tart%C4%B1%C5%9Fma:Dromnej_Diplomatik_Misyonu?action=edit&redlink=1)

## İçindekiler

-   [1 Dromnej Diplomatik Misyonu](#Dromnej_Diplomatik_Misyonu)
-   [2 Giriş](#Giriş)
-   [3 Tarihçe](#Tarihçe)
-   [4 Misyonun Amaçları](#Misyonun_Amaçları)
    -   [4.1 Örgütlenme](#Örgütlenme)
    -   [4.2 Uçyuva](#Uçyuva)
-   [5 NPC\'ler](#NPC'ler)
-   [6 Oyunculara Tavsiyeler](#Oyunculara_Tavsiyeler)

## Dromnej Diplomatik Misyonu\[[](/tr/wiki/Dromnej_Diplomatik_Misyonu?veaction=edit&section=1)\]

## Giriş\[[](/tr/wiki/Dromnej_Diplomatik_Misyonu?veaction=edit&section=2)\]

*\<Matbaa ile çoğaltılmış bir el ilanı\>*

Bizzat bilge ve kudret sahibi Kral Derkaver tarafından bölgenin
kalkınması, güvenliği ve halkın ihtiyaçlarını karşılamak üzere resmi bir
grup kurulmuş olup özel yetkilerle yerleşimde görevlendirilmiştir.
Bölgedeki herkes, tabiiyeti ne olursa olsun her türlü ihtiyaçları ve
taleplerini yazılı yahut sözlü olarak yerleşimdeki temsilciliğe
bildirebileceklerdir. Bütün ihtiyaçların ivedilikle karşılanmasına
ehemmiyet verilmektedir.

Dromnej Diplomatik Misyonu'nun kuruluş gayesi:

-   Uzun süren siyasi gerilim ve çatışma ortamından zarar gören bölge
    halkının refahını yeniden tahsis etmek,
-   Bölgeyi imar ve iskân etmek yoluyla üretimi ve ticareti arttırıcı
    faaliyetler ile halkımızın sahip olduğu bu imkânlardan sonuna kadar
    yararlanmasını sağlamak,
-   Bolluk ve bereket sahibi bölge halkının can ve mal güvenliğine karşı
    gerçekleşecek her türlü taciz, tecavüz ve saldırıyı bertaraf etmek
    ve misliyle karşılık vererek cezalandırmak,
-   Dışarıdan yakın zamanda bölgeye gelmiş ve hâlihazırda gelmekte olan
    grupların organizasyonu konusunda yerel halkla işbirliği yaparak
    kolluk kuvvetini örgütlemek, asayişi temin etmek,
-   Sayın Elçimiz Altus Semergil vasıtasıyla halkımızın arzı hallerini
    toplayarak kasaba önde gelenleri ile düzenli müzakerelerde bulunmak,
    akabinde yardımlarını esirgememesi için Kralımıza iletmektir.

## Tarihçe\[[](/tr/wiki/Dromnej_Diplomatik_Misyonu?veaction=edit&section=3)\]

[Dromnej Krallığı,](/tr/wiki/Dromnej_Krall%C4%B1%C4%9F%C4%B1) [Su
Düzlükleri'](/tr/wiki/Su_D%C3%BCzl%C3%BCkleri)ndeki askeri gücünü
arttırdıkça bu gücün yanı sıra, bölgedeki diplomatik ilişkilerini
geliştirerek yapılacak anlaşmalar ile nihai güç ve nüfuz kazanmak
amacıyla Prens Cerices'in; yalnız elçilerle değil, diplomatik misyonlar
üzerinden Dromnej'in temsil edilmesi gerektiği fikri oluşmuştur. Bu
gereksinim, özellikle Tsanor şehrinin ele geçirilmesinden sonra daha da
belirgin hâle gelmiştir. Zira, bölgede faaliyet gösteren serbest
kaptanlar ile Tsanor limanını üzerinden ticaret ve ikmal yapmaları
şartıyla Derin Sular Denizi'nde Dromnej sancağını serbestçe kullanmak,
diplomatik koruma ve tanınma gibi çeşitli anlaşmalar yapılmaktadır.

302 yılında [Sonçıkış'ta](/tr/wiki/Son%C3%A7%C4%B1k%C4%B1%C5%9F) yaşanan
olayların tüm Yelbüken'de duyulması ve başta [Karnak
İmparatoru](/tr/wiki/Karnak_%C4%B0mparatoru) tarafından memnuniyetsizlik
ile karşılanmasının ardından Başkent'ten, Sonçıkış'a gönderilen bir
heyet ile Su Düzlükleri üzerinde İmparator tarafından söz hakkı tanınmış
olan tüm krallıkların, komşu krallıkların hakim olduğu yerleşimlere
daimi elçiler atayabilme yetkisi verilmiştir. Bu elçilerin görevi,
tarafların mutabakat şartlarına uyulduğunun teyit edilip düzenli olarak
Karnak'a rapor edilmesidir. Fakat bu durumun Dromnej bürokratik
mekanizmasına uygun hâle getirilmesi adına merkezden bir heyet talep
edilmiş olup, günümüzde [Anmas](/tr/wiki/Anmas_Krall%C4%B1%C4%9F%C4%B1)
ile tamamen kopma noktasına gelen ilişkileri yeniden kurabilmek için
yapılan bazı özel görüşmeler ile Prens Cerices'in çabaları sonucunda
şimdilik bir saldırmazlık hâlini almıştır.

Çatışmalar son bulduktan kısa bir süre sonra tarafların belirleyeceği
bir vakitte kasaba meydanında Dromnej ve Anmas heyetlerinin bir araya
gelerek bir mutabakata varılması yolunda söylentiler ortaya çıkmıştır.
Hâlen bir görüşme olup olmayacağı kesin olarak bilinmese de bundan iki
ay önce Dromnej sancağı taşıyan bir kervanın kasabaya gelerek yerleşimin
nispeten sakin bir tarafında taştan iki katlı bir bina inşa etmesi ve bu
grubun çoğunun yakın zamanda kasabadan ayrılmış olmasına rağmen binanın
Dromnej muhafızlarınca korunuyor olması anlaşmanın çok yakında
yapılacağı ve anlaşma şartlarının korunması amacıyla Dromnejli bir grup
görevlinin buraya gelmekte olduğunu düşündürmektedir.

## Misyonun Amaçları\[[](/tr/wiki/Dromnej_Diplomatik_Misyonu?veaction=edit&section=4)\]

-   Bölgede herhangi bir çatışma, yağma ve haydutluk faaliyetine karşı
    halkın güvenliğini sağlamak amacıyla bölge ileri gelenlerinin talebi
    olduğu takdirde koruma hizmeti vermek, halkı bu konuda
    yönlendirmek..
-   Bölgeye gelen gruplar ve yerel halk ile bölgedeki durum, tehlikeler
    ve fırsatlar hakkında her türlü bilgi alışverişinde bulunarak
    insanların rahatını sağlamak.
-   Yerel halkın sosyal ve ekonomik menfaatlerini koruyan eylemlerde
    bulunmak, ihtiyacı olanları eğitmek, meslek sahiplerini istihdam
    etmek..
-   Varsa bölgedeki kaynakları ve üretimi Dromnej'den gelecek kervanlar
    aracılığı ile Yelbüken'e açmak ve bölgesel refahın tesisi.
-   Yerel otoriteler ve grupların sükunet içerisinde birlikte yaşaması
    ve ortak hareket edebilmesi için gerektiğinde inisiyatif almak.

### Örgütlenme\[[](/tr/wiki/Dromnej_Diplomatik_Misyonu?veaction=edit&section=5)\]

Dromnej bürokrasisi içerisinde yetişen memurlar katı bir ast-üst
münasebeti içerisinde olduklarının her zaman idrakı içerisindedir. Bilgi
ve bilgi paylaşımının azami önem arz ettiği bu gibi görevlerde haiz
olunan her türlü mâlumatın kaydının tutulması, tasnifi ve ilgili
mercilere intikâli için gerekli prosedürün ivedilikle gerçekleştirilmesi
zaruridir.

Dromnej memurlarına gerektiğinde birbirlerini tanıyabilmeleri ve
başkaları tarafından tanınabilmeleri için kendilerine özel dökülen ve
üzerlerinde Dromnej Kraliyet arması bulunan yüzükler verilmektedir.

### Uçyuva\[[](/tr/wiki/Dromnej_Diplomatik_Misyonu?veaction=edit&section=6)\]

Dromnej memurlarının merkezden uzak yerlerde ikâmet edebilmeleri için
bölgesel şartlara göre yapılmış ve tüm temel ihtiyaçları
karşılayabilecekleri; Uçyuva denen bir temsilcilik binası vardır. Bu
yapı; yığma taştan ve kimi kısımlarında ahşap cumbaları ve balkonları
bulunan, çatı katına sahip, yerleşimin nispeten sakin bir kenarında, iki
katlı bir binadır. Binaya bitişik bir ahır ve birkaç kraliyet atı
mevcuttur.

Hanedan üyeleri diğer memurlardan kıdemli sayıldıklarından, ordulara
başkomutanlık ettikleri gibi diplomatik heyetlere de başkanlık
etmektedir. Buradaki heyete Prens Cerices liderlik etmektedir.
Kendisinin ordugâha yahut başka bir yere gitmesi durumunda söz hakkı
Sözcü'dedir.

Heyeti oluşturan görevliler şu şekildedir:

**Sözcü:** Diplomatik misyonun başındaki kişidir. Heyetin her türlü
faaliyetini planlamak ve muhataplarla ilişkiler kurmakla görevlidir.
Ayrıca, düzenli olarak merkeze raporlar hazırlamakla yükümlüdür. Yetki
alanı içerisinde tek gerçek sorumlu kendisi olmakla birlikte sözü,
Kralın sözü kabul edilir. Buna karşın, herhangi bir yanlışlığın da tek
sorumlusunu kendisi kabul etmek zorundadır.

**Suskun:** Üst düzey Dromnej memurlarının en yakınındaki kişi,
yardımcısı ve koruması. Asıl sorumluluğu ve eğitimi Sözcü'nün güvenliği
üzerine olsa da kişinin birçok konuda temel düzeyde bilgi sahibi ve zeki
olması tercih sebebidir. Konuştuklarına şahit olduğunu iddia edenler
olduğu gibi kimileri de Suskunlar'ın bildikleri yüzden
konuşturulamasınlar diye kendi dillerini kestiklerine dair rivayetler
ortaya atmaktadır.

**Serkılıç:** Heyetin ve bulundukları yerin her türlü tehlikeye karşı
güvenliğini sağlamaktan sorumlu kişidir. Yetenekli komutanlar arasından
seçilirler ve kendi askerlerini seçme imkânları vardır. Genelde geçmişte
beraber savaştıkları, bildikleri kişileri ekiplerine alırlar. Bu durum
Bekçiler ve Serkılıç arasındaki güven ve sadakat ilişkisini en baştan
tahsis eder. Bunun yanında, Sözcü'nün yetki sahası içinde bulunan diğer
askeri yada milis kuvvetleri organize eder veyahut Bekçiler aracılığıyla
yönetir.

**Ak Bekçiler:** Bu kuvvetler, Dromnej Krallığı'nın muhafız
birlikleridir. Milisler arasında görevlerinde üstün hizmet, çatışmada
cesaret göstermiş cevval gençlerin özel olarak eğitildikten sonra ömür
boyu Kral'a hizmet için memur edildikleri ve karşılığında muzaffer bir
kumandan olabilecekleri bir yapının temelini oluşturmaktadır. Bekçiler,
korumak için görevlendirildikleri bölge, yapı, grup veya kişinin
korunması için gerekirse hayatlarını vereceklerini bilirler. Ayrıca,
görev sahalarında varsa milislere çavuşluk ederek asayişi sağlamaya
yardımcı olurlar.

**Kâhya:** Heyetin ve temsilciliğin işlerinin planlanarak herşeyin bu
plana uygun olduğunu kontrol eden, toplantı, davet ve görüşmeleri
ayarlayan, ilişkileri yöneten, lojistiği kuran, heyetteki memurlardan
sorumlu olarak Sözcü'ye hesap veren kişidir.

**Değnekçi:** Temsilciliğin genel düzeni, temizliği, ahırın ve atların
bakımı, dışarıdan gelen yazılı ve sözlü dilek ve taleplerin alınmasından
sorumlu olarak Kâhya'nın yardımcılığını yürütür.

**Çeşnici:** Heyetteki herkesin yiyip içtiklerinden, toplantılarındaki
servis ve misafirlerin memnuniyetinden ve iaşenin temininden sorumludur.
Ayrıca, özel tarifler ve kürler ile heyettekileri sağlıklı tutmak da
Çeşnici'nin görevidir.

**İhtiyar:** Heyete danışmanlık eden eğitim ve görgü sahibi soyludur.
Özellikle sosyal, kültürel ve etik konulardaki bilgisine ve sözüne
güvenilen kişilerden seçilmektedir.

**Kalemdar:** Heyetin ihtiyaç duyduğu tüm yazılı envanteri üreten,
revize ve tasnif ederek kullanılabilir tutarak, Postacı'nın
getirdiklerini Sözcü'ye aktaran ve gönderilecek mektupları hazır etmekle
görevlidir.

**Akçeci**: Heyetin akçeli işlerinden sorumlu, ticari ilişkiler kuran ve
yürüten, aynı zamanda tüccar kişi.

**Postacı:** Başta merkez ve diğer temsilciliklerle olmak üzere bütün
muhataplar ile haberleşmenin sağlanmasında görevlidir. Az yiyip, az
uyuyarak günlerce uzun yol gidebilen, kendini ve taşıdığı bilgiyi
koruyabilecek güçte ve kurnazlıkta kişiler bu iş için biçilmiş
kaftandır.

## NPC\'ler\[[](/tr/wiki/Dromnej_Diplomatik_Misyonu?veaction=edit&section=7)\]

**Cerices:** Dromnej Veliaht Prensi. 28 yaşında, kumral, kıvırcık saçlı,
ortalama bir Onali'den daha uzun ve yapılı, olabildiğine donuk ve çoğu
zaman sert koyu kahverengi bakışları olan, yüz hatlarını tamamen örterek
zat-ı alilerini çok daha sert bir mizaç sahibi yapan uzun sakallara
sahip biri. Çok konuşkan olmasa da lafını esirgemediği, cesareti ve
adaleti ile nam salmıştır kendileri.

**Altus Semergil:** Heyetin Sözcü'südür. 42 yaşında tipik bir Onali
erkeği. Kısa boylu, zayıf yapılı, kavruk bir tene ve keskin yüz
hatlarına sahip. Kısa, griye çalan kahverengi saçları var. Altus, soylu
bir ailenin tek oğlu olarak genç yaşta Dromnej Krallığı\'nın hizmetine
girmiş ve kısa sürede zekası ve hitabeti ile öne çıkmıştır. Zor
durumlarda soğukkanlılığını koruması ve sıradışı müzakere stratejileri
sayesinde Kral'ın en güvendiği diplomatlarından biri olmuştur. Kendisi
Sonçıkış Mutabakatı'nda bulunmuş, Tsanor\'un ele geçirilmesi sürecinden
sonra şehir sakinlerinin Dromnej valisini meşru yönetici olarak
görmelerinde kritik bir rol oynamış ve bölgedeki korsan kaptanlarına
Dromnej sancağı çektirmek konusundaki başarılı görüşmeleri ile
tanınmıştır.

**Dhorian Zemberek:** Heyetin mali işlerine bakan Akçeci'si. 51 yaşında,
erkek, orta boylu, hafif kilolu, yuvarlak yüzlü, biraz peltek ve kır
saçlı ve sakallı. Dhorian, çok küçük yaşlarından beri zanaat ve ticaret
ile iç içe olmasından ötürü insan sarrafı tüccardır. Aslında Anmaslı
sıradan bir çiftçi ailenin dört çocuğundan biri olmasına karşın, çok
küçük yaşlarda çırak olarak girdiği marangoz atölyesinde başlayan
macerası, çalışkanlığı ve hırsının zamanla ticari zekâya ve sosyal
becerilere evrilmesi sayesiyle onu hatırı sayılır bir servetin sahibi
yapmıştır. Buna ustası Mecearei'nin sahip olduğu kalyon ve bu gemi ile
yaptığı seyahatlerde edindiği tecrübelerin de katkısı olmuştur. Zaten
bir Anmaslı'nın Dromnej memuru olarak çalışmasını sağlayacak güveni de
bu yolculuklarla kazanmıştır..

## Oyunculara Tavsiyeler\[[](/tr/wiki/Dromnej_Diplomatik_Misyonu?veaction=edit&section=8)\]

Oyunculardan; temel eğitimleri olan, devlet terbiyesi almış, bölgesel
etik kurallara hakim ve buna uygun davranan karakterler oynamaları
beklenmektedir.

Bir diplomat grubundan bekleneceği üzere, karşılaşılan problemleri
öncelikle diplomatik yöntemlerle çözmeleri istenmektedir. Saldırgan
müzakereye girme inisiyatifi ancak Sözcü'ye aittir.

Kategoriler

-   [Kategori](/tr/wiki/%C3%96zel:Kategoriler):
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


