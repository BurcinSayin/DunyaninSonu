     

[](/tr/wiki/Eyterliler?veaction=edit)

in: [YK: Dünyanın Sonu](/tr/wiki/Kategori:YK:_D%C3%BCnyan%C4%B1n_Sonu)

# Eyterliler

[](#articleComments)

[Değiştir](/tr/wiki/Eyterliler?veaction=edit)

-   [Kaynağı değiştir](/tr/wiki/Eyterliler?action=edit)
-   [Geçmiş](/tr/wiki/Eyterliler?action=history)
-   [Talk
    (0)](/tr/wiki/Tart%C4%B1%C5%9Fma:Eyterliler?action=edit&redlink=1)

## İçindekiler

-   [1 Yerel Halk(Eyter)](#Yerel_Halk(Eyter))
    -   [1.1 Giriş:](#Giriş:)
    -   [1.2 Tarihi:](#Tarihi:)
    -   [1.3 Amaçları:](#Amaçları:)
    -   [1.4 Örgütlenme:](#Örgütlenme:)
        -   [1.4.1 Aldaz ve Junga](#Aldaz_ve_Junga)
        -   [1.4.2 Diğer Topluluklara
            Bakışları](#Diğer_Topluluklara_Bakışları)
    -   [1.5 Sülaleler](#Sülaleler)
        -   [1.5.1 Kandazo Sülalesi:](#Kandazo_Sülalesi:)
        -   [1.5.2 Ellezo Sülalesi:](#Ellezo_Sülalesi:)
        -   [1.5.3 Nuho Sülalesi](#Nuho_Sülalesi)
    -   [1.6 Toplaşkalar ve Gelenekler](#Toplaşkalar_ve_Gelenekler)
        -   [1.6.1 Birlik Günleri](#Birlik_Günleri)
        -   [1.6.2 Hikaye Günleri](#Hikaye_Günleri)
        -   [1.6.3 Su Görümü](#Su_Görümü)
        -   [1.6.4 Diğer Gelenekler](#Diğer_Gelenekler)
    -   [1.7 Adil Selles bir Eyter'di](#Adil_Selles_bir_Eyter’di)
    -   [1.8 NPC](#NPC)
    -   [1.9 Oyunculara Tavsiyeler](#Oyunculara_Tavsiyeler)
        -   [1.9.1 Kandazo Sülalesi Üyesi:](#Kandazo_Sülalesi_Üyesi:)
        -   [1.9.2 Ellezo Sülalesi Üyesi:](#Ellezo_Sülalesi_Üyesi:)
        -   [1.9.3 Nuho Sülalesi Üyesi:](#Nuho_Sülalesi_Üyesi:)

## Yerel Halk(Eyter)\[[](/tr/wiki/Eyterliler?veaction=edit&section=1)\]

### Giriş:\[[](/tr/wiki/Eyterliler?veaction=edit&section=2)\]

Bölgedeki yerel halka genelde Eyter ismi verilir. Bölgede sürekli
krallıklar ve korsanlar arasında kalmış Onali konuşan bu insan grubu
ticari hareketlenme, göçler ve çok sayıda çatışmaya rağmen kendilerine
ait bazı geleneklerini devam ettirmektedir.

Genel olarak Kanlı Martı Koyu ve etrafındaki ufak mezralarda ve köylerde
yaşamaktadırlar. Toplam nüfusu kestirmek zor olsa da, savaş sonrası
farklı yerleşkelerde yaklaşık 5 bine kadar inmiştir. Ancak etraftaki
şehirlerde hala küçük Eyter toplulukları görmek mümkündür.

### Tarihi:\[[](/tr/wiki/Eyterliler?veaction=edit&section=3)\]

Onali ırkından gelseler de bu bölgedeki kişilere neden farklı isim
verildiği tarih içerisinde kaybolmuştur. Eyter halkının tarihiyle ilgili
en önemli bilgiler bölgede çok ünlü ve hala kulaktan kulağa aktarılan
\"[Monos Efsanesi\"](/tr/wiki/Monos_Efsanesi)nden çıkartılabilir.

Monos efsanesi, Eyter halkından olan bir gencin halkın yaşadığı
felaketlerden kurtulmak için yaptığı kahramanlıkları anlatır.

Efsane [Ejderlerin](/tr/wiki/Ejderha) yönetimindeki bir bölgeden
bahseder bu da halkın geleneklerinin
[Sargas](/tr/wiki/Sargas_%C4%B0mparatorlu%C4%9Fu)\'tan da eskiye
dayandığını düşündürür.

Monos Efsanesi, bu Eyterli kahramanın tüm
[Yelbüken](/tr/wiki/Yelb%C3%BCken)'in sonunu getirecek felaketleri
durdurması ile son bulur. (NOT: Ayrıca [Monos
Efsanesi](/tr/wiki/Monos_Efsanesi) kısmına bakabilirsiniz) Sargas veya
dışarıdan gelen bir askeri güçten, halktan bahsedilmez.

Bölgede bulunan bazı kalıntıların durumları Sargas\'ın Yelbüken\'e 800
yıl önce yaptığı ilk gelişlerinden eski gibi görünmektedir. Ancak bu
kalıntıların kötü durumları nedeniyle ciddi arkeolojik bir çalışma
yapılmamıştır.

Sargas\'ın ilk çıkış yaptığı [Su
Düzlükleri](/tr/wiki/Su_D%C3%BCzl%C3%BCkleri) bölgesinde, halkın bu yeni
insanlara ilk önce Ejderlerden kurtarıcı olarak gördüğü ve onlara destek
verdiği bilinmektedir. Sargas ile Eyter halkı arasındaki ortaklık bir
süre sonra bozulmuştur. Bu durumun sebebi bilinmese de, Sargas\'ın halka
yaptığı zulümler ve yaşam tarzlarına zarar verdiğiyle ilgili halk
arasında kabul edilmiş bir kanı vardır.

Sargas\'ın bölgeyi terk etmesinin ardından kendi kimliklerini koruyan
halk, Kanlı Martı Koyu\'nda bir krallık kurmamıştır. Ancak diğer
krallıkların köklerinin Eyter\'lere dayandığına dair izler vardır. Diğer
krallıklarlarda yaşayanlar Eyter geleneklerini yavaşça bırakmış olsa da,
bu bölgedeki yerel halk atalarına benzer yaşamlarını sürdürmektedir.

Son yıllarda krallıklar arasındaki çatışmalarda sürekli arada kalmış
olan halk mutlak bir şekilde taraf tutmamaya çalışmaktadır. Halkın bir
kısmı bölgeyi zarar görmemek için terk etmiş, bazı gençleri de paralı
asker olarak çatışmış olsa da hala kendileri ait bir kimlikleri
bulunmaktadır.

### Amaçları:\[[](/tr/wiki/Eyterliler?veaction=edit&section=4)\]

Eyter Halkı varlıklarını ve kültürlerini korumaya çalışmaktadır.
Bölgedeki çatışmalar insanları kendi kültürlerine daha da sahip çıkmaya
yöneltmiştir. Birbirlerine daha bağlanmışlardır. Efsanelerindeki Monos
gibi, [Adil Selles](/tr/wiki/Adil_Selles) gibi aralarından bir
kahramanın felaketleri engelleyeceğini düşünmektedirler. Kanlarını,
kültürlerini ve güçlerini arttırmazlarsa ise birkaç jenerasyona kalmadan
yok olacaklarının farkındadırlar.

### Örgütlenme:\[[](/tr/wiki/Eyterliler?veaction=edit&section=5)\]

#### Aldaz ve Junga\[[](/tr/wiki/Eyterliler?veaction=edit&section=6)\]

Direkt bir örgütlenme olmasa da \"Aldaz\" isimli bir yaşlı \"Junga\"
isimli bir genç bayramlarında ve festivallerinde önemli rol almaktadır.
Bu kişiler her sene yapılan bayramlar sırasında tekrar seçilmektedirler.

#### Diğer Topluluklara Bakışları\[[](/tr/wiki/Eyterliler?veaction=edit&section=7)\]

Özellike bir yabancı düşmanlığı yoktur. Yaşayış tarzları aralarına başka
topluluklardan bireylerin katılmasına karşı değildir. Ancak bu bireyler
topluluğun parçası olabilmesi için toplaşkalarda yer almalı ve
kendilerine topluluk içinde bir "isim" yapmalıdırlar. İsim yapmak için
hem bu halkı bilmek, en azından dillerini konuşmak ve topluluk için
değerli işler gerçekleştirmek gerekmektedir.

Farklı topluluklarla evlilikler, ticari ilişkilere kötü bakılmaz. Diğer
taraftan Aldaz ve Junga'nın bu konularda yorumları değerlidir.

### Sülaleler\[[](/tr/wiki/Eyterliler?veaction=edit&section=8)\]

#### Kandazo Sülalesi:\[[](/tr/wiki/Eyterliler?veaction=edit&section=9)\]

Kasabanın hemen dışında bulunan geniş bir çiftlik alanına sahip
sülaledir. Savaş sırasında çok sayıda yersiz, yurtsuz kalan kişiyi kendi
aralarına almışlardır. Masaya yemek koymakta çok zorlansalar da, bu
kalabalık sülale birbirlerine sıkıca bağlı bir şekilde varlıklarına
sürdürmektedir. Sahip oldukları geniş çiftlik ve etrafta bulunan
tarlalarda çalışan Kandazo sülalesi patates, mısır dışında değerli olan
şeker pancarı yetiştirmeye çalışmaktadırlar.

Sülalenin artık yatakhane haline gelmiş evlerinde yüze yakın parçası
vardır.

#### Ellezo Sülalesi:\[[](/tr/wiki/Eyterliler?veaction=edit&section=10)\]

Genellikle balıkçılıkla uğraşan Ellezo Sülalesi yakın zamanda ciddi bir
kazanç kapısı bulmuştur. Çatışmalar sırasında battığı varsayılıp terk
edilen bir Anmas gemisini karaya çıkartmayı başarmış ve tamir
etmiştirlerdir. Anmas Donanması'nda iken "Kara Rüzgar" isimli Gemiyi
"Tar Monos"  (Monos'un Rüzgarı) ismiyle tekrar isimlendirmişler ve
kullanmaya başlamışlardır.

Anmas Krallığı ile arasında problem yaşasa da ve hala yaşamaya devam
etse de, bu yeni gemileri ile etraftaki adalara çıkıp buralardan
topladıkları midyeler ve bazen bulmayı başardıkları inciler ile ekonomik
olarak en güçlü Eyter Sülalesi haline gelmiştir.

Bazıları Ellezo Sülalesinin bir korsan gibi davrandığını iddia etse de,
Ellezo aile Eyter Halkı'na ekonomik olarak destek vermeye ve geleneklere
sıkıca bağlı kalmaya devam etmektedir. Diğer sülaleler göre gemileri
"Tar Monos" da nedeniyle askeri olarak da kendilerini koruyacak
güçtedirler.

#### Nuho Sülalesi\[[](/tr/wiki/Eyterliler?veaction=edit&section=11)\]

Kasabanın etrafında birbirinden farklı bazı çiftliklerde yaşayan bir
sülaledir. Çevredeki neredeyse tüm keçi sürüleri bu sülalenin üyelerine
aittir. Savaş öncesi en kalabalık ve namı en yayılmış sülale iken,
sülalenin üyelerinden bir çoğunun çiftliği çatışmalarda hasar görmüştür.
Bu aileler de kasabaya daha yakın yerlerdeki çiftliklere yerleşmiş veya
yenilerini kurmaya çalışmaktadırlar. Yabancılara karşı oldukça
mesafelidirler.

### Toplaşkalar ve Gelenekler\[[](/tr/wiki/Eyterliler?veaction=edit&section=12)\]

#### Birlik Günleri\[[](/tr/wiki/Eyterliler?veaction=edit&section=13)\]

Eskiden yılda sadece 2 defa yapılan bir gelenektir. Amacı topluluk
içerisinde ihtiyacı olanların birbirine destek olmasıdır. Ancak savaştan
sonra halk çok zorluk yaşayınca her ay toplanılmaya başlanmıştır.
Genelde Hikaye Günleri ile birlikte gerçekleşmektedir.

Bir şeye ihtiyacı olan, ortaya çıkıp neden ihtiyacı olduğunu
anlatmaktadır. Kimse bu kişiyi yargılamaz. İhtiyaç Aldaz tarafından bir
kenara yazılır. Günün sonunda Aldaz tüm aile liderleriyle tek tek
konuşur ve ihtiyaçların üstünden geçer. Her birisinin bir bağış yapıp
yapamayacağını konuşur. Gün biterken de Aldaz ortaya çıkar ve hangi
isteklerin gerçekleştiğini söyler. Böylece teoride kimin kime ne
yardımda bulunduğu belli olmaz.

#### Hikaye Günleri\[[](/tr/wiki/Eyterliler?veaction=edit&section=14)\]

Hem eğlence hem de birliktelik için yapılan günlerdir. Geçmişte hemen
her ay büyük bir etkinlik (festival/oyun, vb.) eşliğinde  gerçekleşse
de, artık daha mütevazi gerçekleşmektedir. Bu etkinliklerde ortaya
çıkanlar başlarından geçenleri anlatırlar. Bir hikaye şeklinde ve
mümkünse melodik anlatmaları beklenir. Sonrasında geçmiş aylarda
topluluğun başına gelen olayları anlatma yarışması yapılır. En son
olarak da klasikleşmiş ve/ya efsaneleşmiş olaylar topluluğa anlatılır.
İyi hikayeleri anlatanlara ufak ödüller verilir. Kazanan en çok
alkışlanan kişidir. Aldaz ve Junga kazanana topluluk tarafından
bağışlananlardan (veya ölüm, vb. nedeniyle boşta kalan bir şeyi) bir
ödül verir. Bu ödül yeni bir tarla alanı veya değerli bir eşya
olabileceği gibi, ekstra bira da olabilir. Bu ödül çok değerliyse,
önceden bilinir ve yarışmalar çekişmeli geçer.

Hikayeler ve şarkılar cesaret gösteri olan bir çatışma ile ilgili
olabileceği gibi, o dönemki büyük bir domuz yetiştirmeye kadar farklı
konularda olabilir. Ayrıca epik hikayeler olabileceği gibi, gayet komedi
de olabilirler.

Haliyle tüm hikayeler Onali dilinde olmalıdır. Mümkünse en azından bir
kısmı melodik şekilde, bir şarkı ile desteklenmelidir.

#### Su Görümü\[[](/tr/wiki/Eyterliler?veaction=edit&section=15)\]

Deniz kenarıa gidilip, yılda iki defa yapılan bir etkinliktir. Bu çok
önemli bir etkinlik sayılır. O seneki Aldaz ve Junga bu etkinlikteki
oyunlarda ve sohbetlerde seçilir. Ayrıca evlilikler de gene bu festival
sırasında gerçekleşir.

Kanlı Martı Koyu'ndaki halk tarafından kutsal sayılan bir sahile masalar
yerleştirilir. Gün boyu halkın büyük kısmı burada olur. Eski heyecanı
olmasa da, Savaş sonrası bile bu etkinlikler hala çevredeki tüm
yerleşkelerden gelen Eyterleri toplamaktadır.

#### Diğer Gelenekler\[[](/tr/wiki/Eyterliler?veaction=edit&section=16)\]

Atalar ve geçmiş her Eyter çok önemlidir. Yelbüken'de yaşarken
yaptıkları işlerin kendilerinden sonra soylarından gelen herkesi
etkileyeceğini düşünürler. Öldükten sonra da bir parçalarının kaldığına
inanırlar. Her Eyter evi atalarından kalma bazı eşyaları barındırır.
Aynı şekilde üstlerinde atalarından kalma ufak eşyalar taşırlar.

Kendini cezalandırmak Eyter için çok önemlidir. Topluluğu
cezalandırmadan kendisini cezalandırması beklenir. Bu cezalar fiziksel
olabilir ama genelde tercih edilen daha zihinsel cezalar olmasıdır.
Kendilerine bir gün sürecek oruç tutma, sevdiği bir işi yapmama, evden
ayrılmama, zorlu bir işi başkası için yapmak gibi cezalar verebilirler.
Kimse bu kişiye neden kendini cezalandırdığını sormaz ve saygı gösterir.
Eğer bir Eyterin topluluk tarafından suç işlediği düşünülüyorsa ve
kendini cezalandırmıyorsa, bu topluluktaki yerine ciddi zarar verir.

İnanç olarak genelde [Eas](/tr/wiki/Eas) geleneklerini takip ederler.
Ancak Eas bayramları gibi konularda ayrılırlar. Kendi atalarının bazı
tanrılarla denk olduğuna inanırlar ve her bireyin bir gün ulu yani ejder
olabileceğine dair bir inançları vardır.

### Adil Selles bir Eyter'di\[[](/tr/wiki/Eyterliler?veaction=edit&section=17)\]

Su Düzlükleri'nin büyük kahramanı Selles'in bir Eyter olduğuna tüm Eyter
topluluğu emindir. Halen Adil Selles'in bazı eşyalarını taşıyan ve onun
soyundan geldiğine ispat olarak gösterenler bulunabilir.

Tarih'te Selles'in yaptıkları [Aydınlanmışlar
Loncası](/tr/wiki/Ayd%C4%B1nlanm%C4%B1%C5%9Flar_Loncas%C4%B1) dahil
kimse tarafından Eyter topluluğuna bağlanmasa da, toplulukta ünlü Selles
hikayeleri mevcuttur.

Gene bu sebepten halk arasında Selles popüler isimlerden bir tanesidir.

### NPC\[[](/tr/wiki/Eyterliler?veaction=edit&section=18)\]

**Orirk:** Son üç yıldır Aldaz olarak seçilen yaşlıdır. Nuho
sülalesinden gelmektedir ve çok iyi bir tüccardır. Son dönemlerdeki
çatışmalar sırasında çiftliğini halka açtığı ve korumaya çalıştığı için
saygı görmektedir. Diğer taraftan oldukça aksi ve hata kabul etmez
kişiliği nedeniyle de, çok sevilmez.

**Letika:** Önemli bir sülaleden gelmese de son iki yıldır Junga olarak
Letika seçilmektedir. Bayramlardaki oyunlarda sürekli başarı kazanan 19
yaşındaki genç bir kadındır. Fiziksel yetenekleri kadar çok iyi bir sesi
olduğu için son bayramlarda rahatlıkla bu ünvanı kazanmıştır.

### Oyunculara Tavsiyeler\[[](/tr/wiki/Eyterliler?veaction=edit&section=19)\]

Yerel halk haliyle birbirine yakındır. Ancak sülaleler rol yapma için
bazı fırsatlar sunabilir.

#### Kandazo Sülalesi Üyesi:\[[](/tr/wiki/Eyterliler?veaction=edit&section=20)\]

Etraftaki farklı yerleşimlerden geldikleri için en geniş rol şansı bu
sülalede mevcuttur. Birçok sınıf burası için kabul edilebilir. Ayrıca
yakınlarda bölgeye dönmüş birey oynayacaksanız en uygunu bu sülaledir.

#### Ellezo Sülalesi Üyesi:\[[](/tr/wiki/Eyterliler?veaction=edit&section=21)\]

Bir gemileri olduğundan arada bir deniz oyunları oynamak için uygundur.
Özellikle deniz temelli bir kariyer düşünürseniz, bu sülalenin parçası
olmak hoş olacaktır.

#### Nuho Sülalesi Üyesi:\[[](/tr/wiki/Eyterliler?veaction=edit&section=22)\]

Özellikle çiftlikleriyle uğraşan veya yerel tüccar aileden gelen
karakter yaratmanız daha uygun olacaktır. Eğer tüccar veya çiftçi
oynarsanız size ait bir çiftlik ve dükkan sunmayı beraber düşünebiliriz.

Kategoriler

-   [Kategori](/tr/wiki/%C3%96zel:Kategoriler):
-   [YK: Dünyanın Sonu](/tr/wiki/Kategori:YK:_D%C3%BCnyan%C4%B1n_Sonu)
-   Kategori ekle

İptal

Kaydet

Community content is available under
[CC-BY-SA](https://www.fandom.com/licensing) unless otherwise noted.


